---
layout: article
title: '„Robin Hood“, vesmírná koga, model hanza IV'
authors: Kin
tags: doplňky a materiály
published: true
summary: >-
  Krátký dodatek pro rpg sci fi hry. Popisuje jednu vesmírnou loď nazvanou Robin
  Hood. Součástí dodatku je i její historie, posádka, k10 náhodná tabulka se
  zbožím, mapkou lodi a několik příběhových granátů.
---

Využijte to jak se Vám jen bude hodit. Jako náhodné setkání, opozici, cíl mise, loď pro Vaší družinu nebo jako posádku na neplánovaný one-shot. Či si to rozeberte na jednotlivé části a použijte to, co se Vám v danou chvíli bude hodit.

![]({{site.baseurl}}/85/far_trader_01.jpg)

## Jak loď vypadá a kdo ji řídí?

Robin Hood je stará meziplanetární loď, obchodní koga, model Hanza IV - kdysi dost oblíbená mezi meziplanetární obchodníky. Tato loď má otlučený modro-žlutý nátěr a je na ní na první pohled vidět, že se vesmírem plaví již drahně let. Ale i tak je pod jejím zašlým vzhledem vidět, že samotná loď je v prvotřídním funkčním stavu, za což vděčí hlavně svému milujícími mechanikovy - lodnímu androidovy Gisbornovi.  

Loď poměrně krátce vlastní dva přátelé, TinToon a Barrington, kteří se rozhodli dát na kariéru obchodníků, poté co loď vyhráli v šachách a zjistili, že sklad je plný alkoholu.

## Příběhy z lodní historie:

__Zrada__ - Předchozí kapitán této lodi byl Robert Hunting, obchodník bez bázně a hany, který se s svojí posádkou vyvrhelů pouštěl do příležitostí jako nikdo jiný. A ve spojení s ochotou riskovat, obchodnickou intuicí a špetkou štěstí se dostali k slušnému majetku, tak velkému že klidně mohli odejít do předčasného důchodu a užívat si. To ale Hunting nechtěl ani slyšet a pouštěl se do čím dál tím odvážnějších akcí. Zbytek posádky ale jeho nadšení nesdílel a tak se jej pokusili nechat na opuštěném asteroidu s únikovým modulem a slušnou sumou kreditů. On je ale přechytračil a na tom asteroidu zůstali místo něj oni. Škoda, že ten únikový modul, který mu tam nechali, má prostor pouze pro dvě osoby a oni tam zůstaly čtyři…

__Budoucnost__ - Poté co jej jeho posádka zradila a on už byl moc starý na to, aby pokračoval sám, tak nevěděl co s Robinem. A jelikož sám vyhrál Robina ve hře proti jejímu prvnímu majiteli, Langlandovi, tak se rozhodl že Robinovo osud by měl opět být určen hrou a náhodou.  A tak vyslal lodního androida Gisborna, aby pomocí různých testů charakteru a znalostí vybral vhodného pokračovatele jeho odkazu, jemuž by pak předal práva k Robinovy. Gisborn se vydal hledat vhodné kandidáty a vesmíre, div se, byli to hned ti první co prošli jeho složitými testy! Nebo za to spíš mohla chyba v jeho data-mozku a tak stačila jedna hra v šachy, aby se rozhodlo o Robinovy a jeho dalším osudu…

__Nový nájemci__ - TinToon a Barrington se znají od mala, kdy se jako sirotci protloukali po zapadlých vesmírných stanicích a dělali jakoukoliv práci, která se naskytla. Jinak to byli barový povaleči a občasní hudebníci se sny, že jednou budou slavní a bohatí. Ale málo co udělali pro to, aby tomu snu šli naproti. Pravděpodobně by spokojeně umřeli někde ve vesmíru, bez čehokoliv hodného zapamatování, ale jejich setkání s Grisbornem a získání Robina jim dalo možnost začít psát jiný příběh, ne tak nudný jako psali doteď…

## Co je na téhle lodi jinak?

Nákladový prostor je profesionálně přetlakovaný a nárazu-odolný. Takže i při provádění zběsilých manévrů během vesmírných soubojů je tu minimální šance na to, že se v něm cokoliv rozbije. A to i když se bavíme o něčem tak křehkém, jako jsou lahve s alkoholem.

## Posádka:

__Kapitán 1 “TinToon” -__ Černý čahoun, který je oblečen v stylové kombinéze stažené k pasu a se svázanými rukávy. Má na sobě spoustu řetězů a podobného swagu. Rád utrácí kredity za poslední technologické výdobytky a poslední fashion. Není nijak extra utrácivý, ale prostě to neumí s penězi a často se nechá unést. Rád čte, popíjí alkohol ze zásob a poté beatboxuje.

__Kapitán 2 “Barrington”:__ Tlustý týpek s růžovým čírem a oblečen v neformálním obleku, pokrytým nášivkami s trading tématikou. Umí to s penězi víc než TinToon a snaží se nějaké vydělané kredity dávat stranou na opravu lodě a androida. A pro potencionální nákup dalšího zboží v budoucnu. Taktéž si rád připije a poté bubnuje na cokoliv vhodného, co se v jeho okolí najde.

__Lodní android “Grisborn”:__ Starý model s vizuálními defekty, které jej dělají nepříjemným při jednání. Oblečen je v údržbářských montérkách, pokrytých vrstvami oleje a špíny a ověšen je plejádou nástrojů a nářadí. Aktuální kapitány poslouchá, ale loajální je prvně a především samotné lodi, ke které občas mluví využívaje jméno prvního kapitána, Langlanda. Svalová mimika je vadná, některé z jeho databank jsou zkorumpované a chybí jim informace, pohybová serva jsou zadřená a data-linky napříč jeho tělem jsou opotřebené či přímo poškozené. Kvůli tomu má různé chyby jak v chování, tak v motorice a působí jako divný robo-dědek, který občas trpí sklerózou a dalšími problémy pojící se s věkem. 

__Svaly “Starford”.__ Podsaditý menší muž s krátkými vlasy, zlomený nosem (a nejen tím) v řadové pracovní uniformě Teamster Unie, ale bez jakékoliv oficiální identifikace. Neustále se usmívá, má dobré srdce, ale mizivou empatii. Nemluví moc, rád si připije a pak i občas hluboce zazpívá. Dost si oblíbil zdejší posádku, obzvlášť kapitány. Zmlátí či zastřelí kohokoliv, kdo jim bude vyhrožovat či jim nedejbože ublíží. Kohokoliv.

__Pilot “Aquita” :__ Jediná žena v posádce, ale pravděpodobně nejtvrdší z nich. Těžkej makáč, který musel zaplatit za všechno v životě vysokou cenu. Musela snášet oběti a zvládat špatná rozhodnutí, aby se dostala až sem. Je zatrpklá a cynická. Pije aby zapomněla. Pije potichu. 

## Náklad - Alkohol - k10 tabulka

![]({{site.baseurl}}/85/far_tarder_complete_map_cz.jpg)

_Nečekaně je zde spousta alkoholu zabalené v originálních přepravkách různých cen. Zde máte náhodnou tabulku deseti kousků. Využijte ji jak uznáte za vhodné._

1. __Alco-Ice__ - malá ledové koule zabalená v termálním obalu s popisy různých drinků. Když ji hodíte do půl litru vody, tak se za chvíli rozteče, ochladí ji a řízne řádnou dávkou alkoholu a umělé příchuti dle zvoleného pití. Rozhodně to není jako originál, ale je to docela ucházející a hlavně kompaktní.
2. __Psionova Krev__ - těžké pití podobné silnému červenému vínu. Kdokoliv jej vypije dostatek aby se připil, tak získá drobné psionické schopnosti (ohýbání lžiček, hádání  barev apod.). Čím více vypijete, tím jsou schopnosti silnější, ale dávejte si pozor na nepříjemné nehody. Prý je vyráběna z reálné krve psioniků, ale nejspíš je to jen reklamní trik. Kdo ví. Po vystřízlivění jsou všechny schopnosti pryč a zůstane vám jen masivní opice.
3. __Raketový Palivo__ - je pití vyrobeno z části z reálného použitého raketového paliva. Hnusné, levné a brutálně silné. Dokonce i androidi se z něj dokáží “opít”. Není to reálné alkoholové opojení, ale návaly energie a zkraty v důsledku koroze vnitřních mechanismů a energetického přetížení. Nadměrná konzumace povede k trvalému poškození u androidů a u lidí pravděpodobně k smrti.
4. __Osmijský Plynný Panák__ - tohle je drink v plynné formě, jak už název napovídá. Obsahuje spoustu příchutí a různý obsah alkoholu. Jednoduché k vysátí v nulové gravitaci a skladnější než láhve. Varování: Nedávejte si nálož do vaší kyslíkové nádrže, když jdete na vesmírnou procházku.
5. __Spacemanovo pivo__ - pivo s nulovým obsahem bublinek, ale se stoprocentní chutí, aby jste si jej mohli dopřát i v nulové gravitaci! Pokud se totiž regulérní pivo pokusíte vypít bez gravitace, tak dusík se nedokáže oddělit od tekutiny, což vede k nepříjemným bolestem v žaludku.
6. __Chuť Reality__ - Ovocné víno vyrobené ze zbytků (slupky, vymačkaná dužina, …) ovoce a se spousty (umělého) cukru. Ve výsledku to má nějaké stopy chutě ovoce, ale je to dost silné a sladké, tak se to doporučuje míchat s vodou.
7. __BeeOak__ - Autentická medovina ze Země, která dozrávala v dubových sudech po whiskey. Tohle je TO. Chutná výborně, má broušené skleněné láhve a masivní dřevěnou bednu vycpanou sametem. Ta bedna je na lodi jenom jedna.
8. __Deep Space Triple Freeze__ - Tvrdý cider, který byl třikrát destilován mrazem v hlubokém vesmíru. Během mrazivých teplot se z cideru odděluje tekutina bez chuti a obsahu a získaný cider je tak výraznější a silnější. 
9. __Průzkumníkovo mléko__ - Nápoj s vysokým obsahem proteinů, vitamínů a sacharidů s konzistencí ovecné kaše. Navíc obsahuje 15% alkoholu. Dokonale stvořený k tomu aby tě nakrmil, probudil a zbavil špatných myšlenek zatímco prozkoumáváš temný opuštěný koráb, co jsi akorát objevil. K dostání v různých příchutích jako je čokoláda, vanilka, různé ovoce či slanina.
0. __Supermassive Vodka__ - tahle vodka je extrémně masivní a obsahuje ohromujících 120% alkoholu. Abyste ji pili čistou, tak musíte být blázen, protože to má ránu jako supernova. Ale kvůli svému extrémně vysokému obsahu alkoholu (a překvapivě stále dobré chuti) je využívána v míchaných nápojích nebo se pije jen s vodou, poměr dle kvality píče.

## Možné komplikace či příběhové granáty:

_Zde je pár krátkých nápadů na to, jak by se zde popsaná loď a její posádka mohli zapojit do Vaší hry._

__Obchodní zelenáči -__ Posádka Robina Hooda přichází o spoustu peněz při obchodech s jinými, mnohem protřelejšími obchodníky. Ti využívají jejich nezkušenosti, dobrosrdečnosti a zároveň i jejich lásky k alkoholu. Dáte jim vědět co jste zaslechli v baru, nebo půjdete využít jejich důvěryhodnosti?

__Označeni pro Krádež -__ Piráti, kteří od nich nedávno nakupovali, si označili Robina sledovacím zařízením, aby zjistili jejich rutinu, cesty a nejlepší dobu pro přepadení. Dost možná zkusí během sledování i jiné triky, jako spřátelení se, fingovaný útok pro zjištění jejich bojeschopnosti atd. 

__Závistivý pilot -__ pilotka Aquita je zhnusena morálkou kapitánů lodi a zároveň jim závidí to, že jim vše přistálo přímo před nosem a na stříbrném podnose. Zatímco ona trpěla, aby vůbec zvládla přežít. Nemyslí si, že si dostatečně váží toho co získali a plánuje převzít kontrolu nad lodí. Opatrně, jistě a nelítostně.
