---
layout: article
authors: Log 1=0
title: 'Malé hexy: F7 - Město Kralsburg'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex F7'
published: true
---
### A) Číslo hexu: F7

### B) Převládající krajina hexu
Ulice, domy a náměstí
### C) Obsah hexu
Radnice a náměstí, katedrála, manufaktura sester Strossových, vila markýze de Sans-Culotte, nevěstinec U Divých žen
### D) Popis hexu
Centrem Kralsburgu je náměstí, na kterém stojí radnice a domy cechů. Cechmistři se schází na radnici, aby pod vedením purkmistra Johanna Wolframa spravovali město. Což činí s velkým ohledem své zájmy, ale v principu dobře. 

Katedrála je posvátné místo, a její aura chrání město před veškerým zlem, které sídlí v okolních rovinách. Nejvyšší kněz Nodal je velmi respektovaný, ale trochu mu to stouplo do hlavy, a otevřeně mluví o troufalostech jako envokace nebeské bytosti.
Manufaktura je místo, kde se vyrábí věci. Každý dělník koná jednoduchý úkon, fakticky ani právně tedy nemusí být členem cechu, koneckonců, je cech ševců, ne přibíječů podpatků. Vlastní ji sestry Strosssovy, Wilhelmina, temperamentní mladá žena nosící mužské nebo naopak vyzývavé oblečení, a Gertruda, mladá drobná dívka, velmi jemná, dívčí a nevinná.

Markýz de Sans-Culotte, údajný šlechtic ze vzdálené země, obývá malou, ale luxusní vilu. Společnosti se spíše straní, byť pořádá často uzavřené večírky pro vybrané přátele, jako Wilhelmina Strossová nebo Johan Wolfram. Koluje o něm řada drbů. Jeho večírky jsou spíše orgie. Je na nich vyvoláván ďábel. Jeho krásná manželka je ve skutečnosti sucubuss. A tak podobně.
Nevěstinec U Divých žen se specializuje na exotické ženy, lidské i nelidské. Dlouho platilo, že hlavní kuplíř Velký Tom drží dívky v otroctví. Ale nedávno Tom zmizel, jeho poskoci byli vyhnáni, většina dívek odešla s dobrým odchodným a těch pár, co se rozhodlo zůstat, se má viditelně lépe, po všech stránkách.
### E) Zápletky
- Banda pobudů obtěžuje dělníky v manufaktuře a jedna dělnice dokonce zmizela. Pracovníci si udělali malou domobranu, ale pátrat se bojí. Zaplatily ty lumpy cechy, které prohrávají v konkurenčním boji? Zvládnou se dělníci ubránit? Skutečně někdo v noci viděl ztracenou dívku, jak se toulá po ulici s probodnutým hrudníkem, mečem v jedné a lidskou hlavou v druhé ruce?
- Cechmistry nějakou dobu obtěžuje tajemný útočník. “Varovné” šípy, vypálené ze stínů kousek od něčí hlavy, vnitřnosti z jatek v posteli a podobné výhružky. Pachatel mizí nenápadně a tiše. Ale někteří viděli se kolem náměstí motat samotnou Gertrudu Strassovou. Jsou to pomluvy, nebo je dívka vlkem v rouše beránčím?
- Velekněz Nodal a markýz de Sans-Culotte se navzájem obviňují ze ztráty něčeho či někoho velmi důležitého, odmítají však být konkrétní. Podařila se snad jednou z nich invokace anděla či ďábla a druhý ho zapudil? Nebo se obě snahy staly úspěšnými a bytosti se navzájem zničili? Nebo to bylo ještě jinak?
- Na výnosný podnik bez ochrany si brousí zuby všichni gauneři z předměstí. Ale také mají obavy. Proč zmenšený nevěstinec vydělává víc než předtím? Proč za barem vždy stojí bělovlasá a zlatooká němá dívka, která rozdává jídlo a pití, aniž by musela odejít do kuchyně? Jak zvládá rudovlasá a fialovooká žena s ústy od ucha k uchu udržet pořádek? A co se vlastně stalo s Velkým Tomem?