---
layout: article
title: 'Proměny historické fikce'
fulltext: true
authors: Argonantus
tags: 'román, literatura'
---

Historický román byl symbolem úctyhodné
nudy. Historická pojednání mívala
strašnou spoustu stran; ať u Lva Tolstého,
nebo u Jiráska, vždy to byla respekt vzbuzující
baterie tlustých knih. Ve chvíli, kdy
se už chcete z nudy oběsit na hedvábné
šňůře, visící z baldachýnu barončiny postele,
stane se zázrak a konečně se dozvíte,
co chtěl vědět náš hrdina, když do toho
zámku lezl před třiceti stranami.
