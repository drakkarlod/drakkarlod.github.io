---
layout: article
title: Frostgrave a tí druhí
authors: Antharon
tags: 'recenze, wargaming'
summary: >-
  Medzi wargamermi a hráčmi RPG je obvykle pomerne veľký prienik. Napriek tomu,
  že komunita hráčov hráva oba typy hier, prienik medzi samotnými hrami je
  pomerne malý. Práve do tento čiernej diery medzi žánrami presne zapadla
  trojica hier od Josepha McCollougha, alias Renessaince Trolla. Prvá z jeho
  hier, Frostgrave nedávno dostala novú edíciu, poďme sa ted pozrieť na to, čo
  nám ponúka…
published: true
fulltext: false
publish: false
---

## Frostgrave a tí druhí...

Medzi wargamermi a hráčmi RPG je obvykle pomerne veľký prienik. Napriek tomu, že komunita hráčov hráva oba typy hier, prienik medzi samotnými hrami je pomerne malý. Práve do tento čiernej diery medzi žánrami presne zapadla trojica hier od Josepha McCollougha, alias Renessaince Trolla. Prvá z jeho hier, Frostgrave nedávno dostala novú edíciu, poďme sa ted pozrieť na to, čo nám ponúka... 

![Frostgrave obrázek]({{site.baseurl}}/77/frostgrave03.jpg)

### Frostgrave
Príbeh hry Frostgrave je jednoduchý a otvorený kreatívnym hráčom. Pred dávnymi miléniami existovalo na ďalekom severe úžasné mesto mágov. Tí tu žili a venovali sa svojim kúzelným záujmom, štúdiu kúziel, politike, alchýmií, vyvolávaniu démonov, či snahe ovládnuť svet. S ich mocou rástol aj ich apetít a nešťastie na seba nedalo príliš dlho čakať. Prišla bližšie neurčená apokalypsa a mesto zamrzlo do jedného bloku ľadu. 

Po tisícročiach ľudstvo na mesto ľudia zabudli a začalo sa pomaly roztápať. Po ohromných vežiach mocných mágov ostala len premrznutá ruina plná podivných tvorov a zašlej slávy. Avšak zrazu sa ozvalo v hlavách moderných kúzelníkov tiché volanie, ktoré ich ako siréna volá do Frostgravu. A tak nasadli na lode a vylodili sa v meste smrti, aby preskúmali jeho tajomstvá a získali jeho poklady. 

### Čarodejník
Ústrednou postavou celej hry je Čarodejník. Je reprezentáciou hráča na hernom stole a je to najväčší drsoň v celej hre. Pamätáte sa ako Gandalf vždy všetkých vedie za ručičku a vie vyriešiť každý problém? Presne to je náš čarodejník! 

Hlavným znakom čarodejníka je škola mágie, ktorú praktikuje. Základných škôl je sedem a v neskorších rozšíreniach sa dajú nájsť aj ďalšie. Hráč sa môže stať chronomancerom, ktorý ohýba čas, sigilitom, ktorý študuje silu symbolov, alebo trebárs úplne obyčajnou babou jagou. 

Každý kúzelník si vyberie pár kúziel zo svojej školy, po jednom kúzle zo spriateľených kúzelných škol a jedno kúzlo z ostatných. Tento proces z neho urobí zaujímavého unikátneho mága. Učiť sa kúzla z rôznych škol nie je nemožné, ale ich zosielanie je trocha ťažšie. 

![Frostgrave obrázek]({{site.baseurl}}/77/frostgrave02.jpg)

### Žoldnieri
Okrem mága samotného na výpravu ide spravidla skupina ozbrojencov, aby mu nosili získané poklady a občas aj na jeho ochranu. Takmer každý čarodejník si so sebou navyše berie aj svojho učňa, ktorý je jeho mladšou a neskúsenejšou kópiou a v prípade smrti čarodejníka môže prebrať velenie a dokonca si nájsť vlastného učňa. 

Potom sú tu najrôznejší bojovníci, ozbrojenci, lovci pokladov, či dobrodruhovia. Tých si mág môže zobrať na výpravu maximálne osem. Z toho maximálne štyria môžu byť špecialisti. Sem patria rôzni lukostrelci, barbari, či rytieri. Na začiatku má síce čarodejník prostriedkov pomenej, avšak zlodeji a lúpežníci sa k nemu radi pridajú aj zadarmo. 

### Hranie
Každá hra Frostgravu predstavuje jednu výpravu do mesta. Hráči si môžu zvoliť volnú hru alebo jednu z množstva misií, ktoré pridávajú nejaké pravidlá. Základom hry je však spravidla ukoristiť čo najviac pokladov a utiecť skôr než sa vaši bojovníci stanú obeťou nepriateľov, alebo obyvateľov Frostgravu. 

Ano, aspektom, ktorý robí frostgrave zaujímavý sú obyvatelia zamrznutého mesta. Prieskumníci často narazia na medvede, či inú zver, avšak reziduálna mágia často priláka aj nejakých démonov, či zobudí nemŕtvch. 

Hry sú spravidla previazané do dlhšej kampane, kde s mágovia vybudujú vo Frostgrave svoju základňu a podnikajú ďalšie výpravy. Postupne si v ich základni budujú rôzne príslušenstvo, najímajú nových, lepších žoldnierov a získavajú nové skúsenosti a schopnosti. Zaujímavosť v novej ediícií je, že získavanie skúseností za zabíjanie sa zrušilo, čím sa viac podporil exploratívny ráz hry. 

![Frostgrave obrázek]({{site.baseurl}}/77/frostgrave04.jpg)

### Systém 
Hra je rozdelená na kolá a hráči vykonávajú striedavé aktivácie, kde každý hráč môže urobiť s jedným z modelov dve rôzne akcie, napríklad pohyb a boj. Výnimkou sú mágovia a ich učni, ktorí dokážu spolu so sebou aktivovať aj nejakých bojovníkov vo svojom okolí a napríklad sa vrhnúť naraz na nepriateľa. 

Väčšina akcií prebieha ako hod na d20 buď proti cieľovému čislu, alebo proti súperovmu hodu. K hodom sa spravidla propočítajú postihy a bonuy ktoré postava má. V prípade útoku úspešný útočník odpočíta hodnotu brnenia súpera od svojho hodu a dostane výsledné zranenie. 

Mágia funguje obdobne. Kúzelník zvolí jedno zo svojich naučených kúziel a snaží sa hodiť viac než bola náročnosť. Niektoré kúzla je navyše možné čarovať aj medzi misiami. 

### Kam ďalej?
K hre v prvvej edícií vyšlo niekoľko rozšírení, ktoré ďalej rozvíjajú príbeh ľadového mesta. V rozšírení Thaw of the Lich Lord sa pozrieme bližšie na nemŕtvych a nekromanciu, Dark Alchemy je krátka kooperatívna kampaň prinášajúca do hry alchýmiu a pokročilé lektvary, Sellsword, prináša pravidlá pre žoldnierskych kapitánov, Hunt for Golem je ďalšou krátkou kampaňou práve o love golema. Rozšírenie Into the Breeding Pits prináša hru do podzemia a v kampani sleduje rozpínavosť Gnollov. O barbaroch a démonomólgií sa dozvieme v knihe Forgotten Pacts. Malé knižky spravidla prinášajú tri príbehové misie a veľké šesť. 

Okrem frostgravu autor rozvíja v tomto svete aj ďalšie dve hry. Ghost archipelago sleduje osudy šľachtických potomkov pri hľadaní žriediel moci v južných moriach a tiež do neho vyšlo niekoľko rozšírení. 

Pre hráčov RPG je však asi najzaujímavejšou hra Rangers of Shadow Deep. Tá prináša solo a kooperatívne hranie v niekoľkých zaujímavých kampaniach. Hráči sa stavajú do úlohy enigmatických hraničiarov, ktorí sa vydávajú na samovražedné misie do Hlbiny tieňov, v ktorej sídli strašné zlo a postupne silnie. 

![Frostgrave obrázek]({{site.baseurl}}/77/frostgrave01.jpg)

### Záver
Čo dodať na záver? Frostgrave a ďalšie hry z tohoto systému určite stoja za peskúmanie. Prinášajú zábavu na mnoho sedení, či už ako kompetitívne bitky alebo ako naratívne misie. Vzhľadom k tomu, že hra definuje vizuál hry len veľmi vágne, je možné ju prispôsobiť ľubovoľnému prostrediu a vstupné náklady pre hráčov sú nízke, obćas aj nulové (správny pán jskyne má dostatočnú zbierku miniatúr a terénov pohodených na dne skrine). Situácia vo svete je zlá, ostante doma a hrajte sa.
