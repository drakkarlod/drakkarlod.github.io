---
layout: article
authors: Antharon
tags: Recenze
description: Keď mi tento týždeň prišiel kuriér a priniesol malú krabičku s miniatúrami, tešil som sa ako decko, pretože to boli mačičky. Tak som to v práci rozbalil a preskúmal. Veľmi milo ma to celé prekvapilo.
---

## Miniatúry
Keďže cieľom tohoto projektu boli miniatúry, začnime práve nimi. V kickstarter verzií nájdeme spolu trinásť mačacích kamarátov, v retail verzií sú rozdelené na dve krabice po šesť.

Kickstarter exclusive model je necromeowcer, hlavný záporňák celého dobrodružstva. Okrem toho tu nájdeme jednu mačičku od každej classy z dungeons and dragons 5e, veľké, malé, chlpaté i nahé.

Modely sú veľmi kvalitne odliate z plastic resinu, detaily sú veľmi ostré a aj tenké chvosty vyzerajú byť dostatočne pevné aby zniesli bežnú manipuláciu. Scale modelov je približne 32mm, alebo 1/50.

## Pravidlá
K miniatúram patria aj tri knižky v elektronickej podobe, ktoré rozširujú dungeons and dragons o nové možnosti v podobe hrania mačiek.

Pravidlovo mačky nie sú príliš rozdielne ako bežné rasy. Majú lepšiu obratnosť, darkvision, štandardnú rýchlosť a tri rôzne životné štýly. Je tu drsňácka mačka, bežná túlavá mačka a lapcat. Okrem toho mačky prichádzajú vo všetkých možných tvaroch a podobách, preto si mačka vyberie jednu abilitu s roztomilým názvom. Tých je spolu dvadsaťdva a otvárajú ďalšie možnosti dolaďovania.

Každá classa dostáva niekoľko úprav, niektoré dostávajú celú novú subclassu. Cleric dostáva novú doménu zasvätenú nenápadnému životu a trojici mačacích bohov, Urbaste,Tomovi z aleje a Starému pásikavému. Paladin má nový sľub, sľub súmraku, ktorý stojí na neutralite, harmónií svetla a temnoty. A bojovník má nový archetyp mačacej packy.

Naviac je tu aj nový background pre mačacie postavy, ktoré chcú ešte viac prehlbiť svoje mačstvo plný charakterových vlastností vhodných pre túto rasu.

Naviac tu máme popis mačacieho náboženstva, felínneho spôsobu života a vysvetlenie schopnosti mačky sa v mžiku stratiť v temnote hneď ako sa unaví alebo ju to prestane baviť.

Pravidlá pokračujú zoznamom magických predmetov ako nekonečné klbko, alebo panvica chaosu a nakoniec tu máme predrobené postavy pre každú z miniatúr. Nájdeme tu škótskeho klapouchého klerika Brooka, nórsku lesnú druidku Verdandi, alebo trebárs bengálsku hraničiarku Cleo.

### Dobrodružstvo

Druhá knižka reprezentuje dobrodružstvo pre mačky na tretej až štvrtej úrovni a je koncipované ako one-shot. Všetko to začína in medias res, keď skupina mačiek prichádza do hniezda strašného necromancera. Ten už je dávno mrtvy a remeslo po ňom prebrala jeho mačka. Tá na svoje temné plány využíva nemrtve krysy, avšak jej cieľom je stvoriť nemrtvehi oveľa velkolepejšieho!

Dobrodružstvo je rozdelené na štyri encountre, ku ktorým je priložená mapa. Každá mapka reprezentuje jednu samostatnú miestnosť z úkrytu necromeowcera. V prvej stretnú pár krysích zombií a dozvedia sa, že v tajomných orboch prúdi nekroenergia a dajú sa rozbiť, ďalšia miestnosť je mraziareň na telá, stoly visia zo stropu na reťaziach a mačičkám odmrzaju packy.

Tretia miestnosť začína byť zaujímavá. Mačičky musia poraziť necrostroj a vyriešiť logickú hádanku. V poslednej miestnosti príde na finálne zúčtovanie, stretnú tu necromeowcera s jeho nemrtvou abomináciou, ktorej sila sa odvíja od <spojlerová cenzúra>.

Po smrti necromeowcera je na pláne už len vyzbierať poklady a vrhnúť sa na ďalšie dobrodružstvá.

## Záverom

Tento balíček miniatúr je perfektným darčekom pre milovníkov mačiek, ktorých chcete skonvertovať na hráčov rpg. Miniatúry sú krásne a pravidlá i scenár poskytujú hromadu pomôcok pre dungeon mastra, ktorý mastruje po prvý raz.
