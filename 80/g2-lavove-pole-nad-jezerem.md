---
layout: article
title: G2 - Lávové pole nad jezerem
authors: Ecthelion²
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex G2'
published: true
---
![volcano-lava-steam-cloud.jpg]({{site.baseurl}}/80/volcano-lava-steam-cloud.jpg)

_A) Číslo hexu:_
G2

_B) Převládající krajina hexu:_
lávové pole nad jezerem

_C) Obsah hexu:_
dva skřetí lomy na obsidián

_D) Popis hexu:_
Láva ze sopky stéká do údolí na severní straně, kde tuhne a vytváří široké lávové pole, kde prudce chladne nebo stéká do ledovcového jezera na hraně pole. Tato mrtvé kamenité údolí nad vodou, většinu času ukryté v dýmu chladnoucí lávy a vodní páry, je významné naleziště obsidiánu.

Dva kmeny skřetů z okolních hor, Stínochodci a Požírači, zde vybudovaly lomy na tento vzácný kámen, ze kterého vyrábí své obávané ostré čepele, hroty šípů a kopí. Oba spolu bojují o monopol nad nalezištěm, zatímco otroci a zajatci v okovech robotují a lámou obsidián pro své skřetí pány.

_E) Zápletky:_
- Vězni v obou táborech shromažďují úlomky obsidiánu na improvizované zbraně a společně připravují vzpouru proti skřetům. Potřebují jen jiskru, aby povstali. Možná… vůdce? Pokud by mezi vězni skončil někdo kurážný, nejspíš by padla kosa na kámen…
- Trpaslíci poslali do oblasti přepadovou skupinu posílenou o žoldnéře a vyzbrojenou třaskavinami, aby rozbili naleziště obsidiánu na drobné střepy, které skřetům nebudou k ničemu.
- Pokud cestovatelé o obou táborech neví, dost možná v mlze a dýmu nad polem a jezerem o lamače obsidiánu a jejich skřetí strážce doslova zakopnou.
