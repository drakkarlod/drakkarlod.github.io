---
layout: article
title: B6 - Část velkého jezera
authors: alladjex
tags: materiály a doplňky, inspirace, Malé hexy
series: Malé hexy
summary: "Malé hexy, hex B6"
---

## B6 - Část velkého jezera

_A) Číslo hexu:_
B6  

_B) Převládající krajina hexu:_
část velkého jezera  

_C) Obsah hexu:_
Lávové ostrůvky, inteligentní polokrystalické řasy 

_D) Popis hexu:_
Lávové splazy (G-2) se noří do břehů rozlehlého jezera. Část v blízkosti sopky má vodu jak v lázeňském letovisku zahřívanou podzemními prameny. Nad vodní hladinou zakrytou tenkou houní převalujících se vodních par vystupují ostré zubaté hroti vyvřelinových jehel. Ale také menší i větší ostrůvky pokryté úrodným popelem, pokrytým hustou vegetací protkanou zvuky hmyzu a hlasy ptáků.  
  
I teplé hlubiny jsou plné života, byť díky své teplotě zvláštního a neobvyklého. Všemu ovšem vévodí rasa inteligentních řas, které se v koloniích sdružují kolem kusů pevniny trčící nad hladinou. Jedná se o formu života částečně založenou na krystalické bázi a jejich vejce -- o nichž nikdo netuší, že se jedná o vejce -- podobné drahokamům jsou vysoce ceněny.  
  
V symbiotickém vztahu s Povlavy, jak se řasám říká, žijí drobní masožravý rejnoci. Velice agresivní tvorové, kteří útočí v hejnech žaháním, bodání a elektrickými šoky. Omráčenou a paralyzovanou oběť následně vytrvale oždibují.  
  
_E) Zápletky:_
- Poustevník / mystik na jednom z ostrůvků se domnívá, že jsou řasy inteligentní řasa a snaží se s nimi už po desetiletí bez úspěchu dorozumět. Povlavové komunikují elektrickými signály pomocí binární soustavy (dle volby třeba morseovkou). Jsou plni nenaplněné touhy a frustrace, protože jediní, kdo jsou ochotni a schopni s nimi komunikovat jsou tupí rejnoci. Poustevník by dal jakoukoliv ze svých artefaktů za zprostředkování komunikace s řasami.

- Sběr cenných kamínků se zdá jako dobrý způsob jak si naplnit prázdné kapsy. Bohužel sběr podléhá regulaci nedalekého městysu. Lze se tedy pachtit pod jhem nesmyslných daní a nařízení nebo zkusit štěstí protizákonně.

- Ekologicky smyšlející vodní víly se snaží chránit panenskou nedotčenost jezera proti nájezdům například goblinů, trpajzlíků, sběračů, překupníků případně jakékoliv další ziskuchtivé verbeže z okolí.