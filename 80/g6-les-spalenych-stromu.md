---
layout: article
title: G6 - Les spálených stromů
authors: Sarsaparillos
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex G6'
published: false
---
_A) Číslo hexu:_
G6  
  
_B) Převládající krajina hexu:_
Spálený les  
  
_C) Obsah hexu:_
Vyhořelý letohrádek  
  
_D) Popis hexu:_
Při poslední větší erupci nedaleké sopky zachvátily část lesa plameny. Dnes pod korunami ohořelých stromů raší nová tráva, ve větvích místy opět zazpívá pták a spoušť pozvolna nahrazuje život. Na některých místech je ale země ještě stále žhavá a stačí málo, aby se zde oheň opět rozhořel. Zhruba uprostřed lesa stojí opuštěný letohrádek, který během požáru vyhořel do základů. Jen máloco se stihlo odnést a ne všichni zvládli utéct. Okolí halí souvislá vrstva popela, která snadno prozradí každého procházejícího.  
  
_E) Zápletky:_  
- Do lesa se stahují mrchožrouti vyhledávající těla uhynulých zvířat. Budou ochotni bojovat o svou kořist jen mezi sebou, nebo budou za hrozbu považovat i ostatní kolemjdoucí?  
- Majitel letohrádku touží prohledat vyhořelé sídlo a odnést z něj zachovalé cennosti. Není ale sám, koho nehlídaná ruina láká. Budou zloději rychlejší?  
- Neskutečný žár probudil k životu v zemi pohřbená pradávná semena. Ta pukla a v lese se teď rozrůstají rostliny, na které už svět zapomněl. Jaké tajemství skrývají? A mají dokonce vlastní vůli.
