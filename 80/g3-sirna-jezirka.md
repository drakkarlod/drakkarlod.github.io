---
layout: article
title: G3 - Sirná jezírka
authors: alladjex
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex G3'
published: true
---
_A) Číslo hexu:_
G3  
  
_B) Převládající krajina hexu:_
vyprahlé skalnaté předhůří  
  
_C) Obsah hexu:_
sirná jezírka  
  
_D) Popis hexu:_
Houževnatá vegetace vyrůstá mezi sirnými jezírky. Krajina je zahalená smradlavými štiplavými pšouky bočních sopečných sopouchů. Je dobré si dávat pozor i na občasné gejzírky jisker a magmatu.  
  
Jedovatá kyselá jezírka spolu s chumáči trnitého křoví poskytují úkryt rozličné nebezpečné havěti včetně lávových krabů (G-1). Přesto nejnebezpečnější jsou malí žlutohnědí hádci špíři. Extrémně jedovaté agresivní potvory, které se vyhřívají v horké vodě a puklinách. Rychle působící jed způsobuje křeče, vysoké horečky, krvácení z tělních otvorů, očí a nezhojených ran. Při extrémní dávce může vést až k samovznícení. Jde o velice žádanou surovinu.  
  
_E) Zápletky:_
- Pomoc se sběrem: Obchodník / alchymista už je příliš starý na samostatné výpravy pro odběr jedu. Obchodníci je používají k výrobě sirek a dalších užitečných samovznítitelných pomůcek. Alchymista zpracovává tekutinu na impregnaci a výrobu žáruvzdorných oděvů jako jsou kovářské zástěry.

- Záchrana uštknutého: Vedle ležící postavy pobíhá druhá a snažící se odehnat dorážejícího lávového kraba. Postava, co leží na zemi je zkroucená, nehybná s vytřeštěným zrakem, napnutými svaly a vystouplími šlachami. Byla uštknutá, ale v poslední chvíli hybernovaná pomocí magie.

- V oblasti se vyskytuje šílený gobliní kult, který je vůči jedu immunní a používá ho při svých obětních rituálech. Možná, že oni stojí za vyvolání ohnivého démona? (G7) Kanibalové, kteří přepadají i soudní obsidiánové doly. (G2) Za likvidaci kultu se goblini prospektoři odmění tím, že vás propustí / neuvrhnou do otroctví.
