---
layout: article
title: B7 - Ostrov na jezeře
authors: radunamlejn
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex B7'
published: true
---
_A) Číslo hexu:_
B7

_B) Převládající krajina hexu:_
Ostrov (s vysokými kolmými útesy do jezera)

_C) Obsah hexu:_
- Rozvaliny elfského chrámu
Když se kdysi dávno elfí město propadlo do hlubiny a bylo zalito sopkou vypráví se, že jako jediný byl mocnou starodávnou magií tohoto osudu ušetřen chrám, jehož rozvaliny jsou navždy zachované na vrcholu tohoto ostrova.

- Chrámové podzemí
Jeskyně, katakomby a kobky tvoří spletité podzemí v celém ostrově. Mají mnoho východů v různých výškách v útesech nad vodou i pod ní.

_D) Popis hexu:_
Uprostřed jezera se tyčí ostrov. Vysoké strmé útesy se ční nad vodní hladinu jako neprostupné hradby. Občas se v různé výšce dá spozorovat temná prohlubeň nebo velká puklina dávající tušit, že celý ostrov je protkán starodávnými chodbami. Na vršku ostrova ve výšce stovek metrů nad hladinou lze za bezmračného počasí pozorovat bělající se ruiny elfího chrámu.

Elfové z hexu B5 chovají ostrov v bezmezné úctě a odmítají se k němu přiblížit, říkají mu "Pozdrav mrtvým". Ostatní tvorové z okolí se díky děsivým pověstem také drží v uctivé vzdálenosti. Již příliš mnoho zvědavých tvorů odplulo na bárce k ostrovu a za několik dní po nich našli jen tu bárku houpající se osamoceně na hladině v úplně jiné části jezera.

_E) Zápletky:_
- Na ostrově byl zpozorován ruch. Zdá se, že někdo začíná znovu používat chrám. Elfové vypraví trestnou výpravu, ale nikdo se z ní nevrátí. Najmou tedy družinu, aby vrátila jejich svatyni klid. (Asi nějací okultisti, co si budeme povídat...)
- Čaroděj najme družinu, aby z chrámu ukradla zlatou sošku elfího boha. (Podle pověstí středobod mocné magie držící ostrov před pádem do propasti.)
- V katakombách pod chrámem jsou hroby kněžích, když jsou vyrušeni vzbudí se a jako zombie budou bránit příchozím dojít do chármu
- V okolí jezera se najdou lidé roztrhaní drápy (žádné stopy v hlíně okolo). Nikdo si toho moc nevšímá dokud jeden z vážených hostů lázní nezahyne stejným způsobem. (Můžou za to hypogifové žijící v jeskyních na ostrově. Potomci těch, na kterých létali elfové podle legend, které se kolem jezera vypráví)
- Snobský lord koupí (nebo vyhraje) lenní právo na jezero i s ostrovem. Najme družinu k průzkumu chrámu. Chce si tam vybudovat letní sídlo. (Možná jde spolu s družinou.)
