---
layout: article
title: 'Malé hexy: B4 – Hnízdo gryfů'
authors: Pepa
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex B4'
published: true
---
### A) Číslo hexu: B4

### B) Převládající krajina hexu

Část velkého jezera a skalnatý západní břeh  
  
### C) Obsah hexu

Hlubina jezera a hnízdo gryfů ve skalách  
  
### D) Popis hexu

Jezero na tomto místě dosahuje nebývalé hloubky, v níž číhá tajemný tvor. Elfové z jižní vesnice několikrát zahlédli jeho temný stín pod hladinou a jednou i jeho velkou, obludnou siluetu při západu slunce. Dobrý rybolov jim tu ale komplikuje spíše něco jiného -- gryfové.  
  
Západní okraj jezera totiž tvoří skály, které naopak stoupají velmi vysoko. V nich má hnízdo početná skupina gryfů, jenž velké, zdravé ryby loví také. A při střetu s elfími rybáři se prostě občas stane, že je na „listině úlovků" leckdy i elf, jindy zase gryf...  
  
### E) Zápletky 

- Co se ve skutečnosti skrývá v hlubinách jezera? Obrovský ještěr nebo pouze přerostlá chobotnice? Troufne si družina na „podvodní" výpravu, pokud ji elfové požádají?  
  
- Elfové mají na jihu těžký život a nejspíš přijde čas, kdy budou muset přesídlit na sever. Bude ale možné se s gryfy nějakým způsobem domluvit? Nebo je ochočit či zkrotit? Nebo se elfové rozhodnou pro to, je vybít? A co je pravdy na tom, že když se gryf někde usadí, nikdo ho již odtamtud nedokáže vyhnat?  
  
- Brko vyrobené z gryfího peří je něco, po čem zaplesá srdce nejednoho učence. Ale možná kvůli němu není nutné gryfa zabíjet. Možná ho on věnuje sám, pokud si k někomu vytvoří silné pouto...  
  
- Jsou skalní gryfové nějak příbuzní s hipogryfy na ostrově? Jsou to dva různé druhy, nebo vlastně jeden...?
