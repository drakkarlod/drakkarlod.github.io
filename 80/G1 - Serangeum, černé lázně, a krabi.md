---
layout: article
title:  G1 - Serangeum, černé lázně, a krabi
authors: kin
tags: materiály a doplňky, inspirace, Malé hexy
series: Malé hexy
summary: "Malé hexy, hex G1"
---

## G1 - Serangeum, černé lázně, a krabi

_A) Číslo hexu:_
G1  
  
_B) Převládající krajina hexu:_
kopce a ostré obsidiánové skalní útesy, oblast je posetá horkými jezírky a prameny  
  
_C) Obsah hexu:_

**- Sídlo WainuKiwy**  
Na úpatí sopky zeje díra vedoucí do jeskyně z ostrého zatuhlého magmatu, která je plná bublajících pramenů a sirných gejzírů. V této sluji žije WainuKawa, obří krabí matka, jejíž krunýř je směs zatuhlé oceli a magmatického kamene. Dvakrát do roka vrhne stovky svých dětí, které se rozlezou po okolí. Část jich obsadí nespočet menších i větších geotermálních jezírek v okolí, část jich padne jako kořist jiným predátorům (mimo jiné i Serangeuským trpaslíkům) a část jich sní sama jejich matka. Ta ze svého doupěte prakticky nevylézá. Její děti, lávový kraby, dokáží během roka dorůst až velikosti dogy a jsou pak velmi nebezpečným obrněným predátorem. Dvakrát do roka jdou ti největší z nich zpět do sídla své matky, kde si ona toho nejzdatnějšího z nich vybere jako otce svého nového vrhu a zbytek sní.  
  
**- Serangeum, černé lázně**
Serangeum je trpasličí lázeňské město vytesané do okolních skal. Je vyhlášeno pro své teplé bazény, skvělé parfémy, výrazné víno, krabí pochoutky, odpočinek a kulturní vyžití.  
Město je vystavěné s klasickou trpasličí zarputilostí a citem pro detail. Černý obsidián střídá sněhově bílý mramor. Složité barevné mozaiky pokrývají jak podlahy, tak i stěny. Pro odpočinek jsou na podlahách hedvábné polštáře a vysoké vyšívané koberce, chodby oživují exotické rostliny v kameninových zdobených vázách. Všude se line příjemná hudba a vzduch je cítít delikátními parfémy. Otroci jsou zde neustále k dispozici, ať už Vám jde o exkluzivní delikatesy, dobré víno, masáž či sex.  
Trpaslíci zde sice nejsou moc početní, ale jsou velmi vzdělaní, oddaní požitkáři, kteří si složitě zaplétají vousy i vlasy a používají make-up. Svá opálená těla zdobí drahými šperky, nosí lehké (většinou bílé a vždy dokonale čisté) oblečení a nenosí boty. To vše je v očích ostatních trpaslíků dělá dosti zženštilé, čemuž ani nepomáhá to, že vůdkyní města je vědma Manta Tiresia.  
Zdejší trpaslicí jsou taktéž dokonalými perfuméry a říká se, že čich jejich mistrů Vůně je lepší než jaký mají královští lovečtí ohaři.  
  
_E) Zápletky:_  
- Po vyhoření lesíku na hexu G-6 přišli lávový krabi o svůj největší lovný revír a tak stovky dětí WainuKiwy hledá obživu jinde. Oblíbená pochoutka Serangeuských trpaslíků se nyní stává velkým problémem a už se jim podařilo ulovit pár jejich otroků i hostů. Trpaslíci výrazně navýšili cenu za kterou vykupují mrtvé lávové kraby, aby motivovali lidi k jejich odchytu.  
  
- Serangeuští trpaslíci nejsou úplně nadšení ze zvýšené aktivity gobliních kmenů v hexu G-2, ale jsou moc malý na to, aby proti nim vstoupili do otevřené války. Proto se tajně snaží zásobovat jejich otroky zbraněmi a motivací ke vzpouře. Co ale netuší je to, že jejich otroci (často pocházející ze stejných kmenů jako skřetí otroci) si všímají této aktivity a sice se mají výrazně lépe než skřetí otroci, ale i je láká představa svobody. Možná se to celé zvrtne v dvojitou vzpouru/revoluci.  
  
- Skřetí kmeny již skoro vytěžili ty nejlepší naleziště ostrého obsidiánu a přišli s plánem, jak si vyrobit další nové doly. Věří, že když probudí WainuKiwu (kterou uctívají jako bohyni ohně a kamene) k pořádně aktivitě, probudí tím zároveň i sopku a ta jim vychrlí nový obsidiáan. Bohužel svou akcí ji spíše jen rozzuří a ta po velmi dlouhé době opět vyleze ze svého doupěte a nejspíš zdecimuje celé blízké okolí.