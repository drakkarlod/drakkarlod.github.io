---
layout: article
title: 'Malé hexy: B1 – Mokřiny s vesnicí žabího národa'
authors: radunamlejn
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex B1'
published: true
---
### A) Číslo hexu: B1

### B) Převládající krajina hexu
Mokřad  

### C) Obsah hexu  

- **Živé ostrovy**<br>
V mokřadu žijí obří masožravé želvy (vzhledem podobné kajmance supí). Dorůstají až 4 metrů. Za dobu jejich života jim krunýř porůstá malými rostlinami a starým i nízkými keři. Číhají maskovaní jako vlídný kousek pevné země v neustále podmáčené proměnlivé krajině. Hbitou hlavou na dlouhém krku rychlým pohybem útočí na vše živé co se k nim přiblíží. (Lze najít i větší množství mladých malých želv stejného druhu.)  
  
- **Vesnice žabího národa**<br>
Lidé žabího národa se jako jediní zde díky schopnosti chodit i plavat dokáží bezpečně pohybovat. Jejich společnost je lovecko-sběračská a nástroje mají (kromě vyobchodovaných či nalezených) převážně dřevěné a kostěné. Díky nedostupnosti žijí relativně izolovaně. Sucho, hluboká nebo horká voda jim nedělá dobře a proto příliš neopouští bezpečí bažinatého mokřadu. Vzhledem připomínají hlavně ropuchy, jsou velcí asi jako hobiti. Z bradavic vylučují vzácnou látku, která je na jednu stranu jedem, ale po destilaci a v malých dávkách je vyhledávanou drogou (hlavně vědmami a věštci). Žabí duchovní vůdkyně mají velmi rozvinuté schopnosti předvídání budoucnosti. Ve vesnici se vyjma času páření vyskytují pouze ženy (jak sběračky, tak lovkyně a duchovní). Samci se osamoceně pohybují po mokřadu a v období páření vydávají strašidelné skřehotavé zvuky. Zpravidla svedou boj o to, který z nich se spáří s celou vesnicí a jedna generace je pak celá jeho dětmi. (Sám samec po páření umírá.) Vesnice je tvořena několika chýšemi spletenými z rákosu a několika krunýři obřích želv změněnými na obydlí.  
  
### D) Popis hexu
Okraj jezera postupně přechází v zelený bažinatý mokřad ve kterém nejde pouhým okem rozeznat, která zelená plocha je bezpečný ostrůvek porostlý trávou a kde se mění v zelenou všepohlcující bahnitou hlubinu. Jen občasé trsy orobince, třitiny a rákosu ukazují, kde není tak daleko ke dnu a propadající se vrby a olše dávají tušit, že na některých místech lze stát suchou nohou.  
  
Voda tady už vychládá a proto se tu nenajde příliš rejnoků ani Povlav z hexu B6\.  
  
### E) Zápletky 
- Získejte vzácný žabý sliz na destilaci drogy pro věštění budoucnosti (a taky trochu pro zábavu)  
- Nalovte chutné mladé želvy pro trpasličí lázně (a nechte se překvapit, že jsou tam i větší než hledáte)  
- Najděte v mokřadu ztracené pocestné (vážení zákazníci trpasičích lázní si vyjeli na projížku na pramicích a nevrátili se.)  
- Získejte krunýř obří želvy jako trofej pro vychloubačného lorda, který se rád chlubí co všechno ulovil, ale nerad se vystavuje nebezpečí.  
- Zatímco se postavy z nějakého (třeba výše uvedeného) důvodu pohybují v mokřadu probíhá souboj samců o oplození samic. (Postavy se do něj přimíchají, nebo je jeden z nich požádá o pomoc.)  
- Postavy při pohybu naleznou vesnici, její duchovní vůdkyně jim může předpovědět nějaké věci. (Třeba kde něco naleznou nebo tak...)  
- Vesnici v bažině ohrožuje velká želva (Fakt velká, větší než obvykkle) potřebuje pomoc postav (které jdou kolem).
