---
layout: article
title: 'Naživo, online či „by post“, aneb RPG třikrát jinak'
authors: Morgana
tags: 'play-by-post, hraní'
---

Internetové hraní RPG je v současné době velmi rozšířeným fenoménem, kterému nahrává dostupnost a pohodlí internetového připojení na jedné straně a problémy hráčů s uspořádáním si volného času na straně druhé. Kromě MMORPG (World of Warcraft), které si získalo statisíce příznivců po celém světě, existují textové herní servery, které sázejí na obrazotvornost hráčů a přátelské klima menší komunity. Někde mezi tím ještě stojí tzv. Hard Core Role Playing, snažící se spojit přednosti obou. Vizuální stránka počítačové RPG hry je zde doplněna možností budování herní komunity prostřednictvím akcí postav a textových zpráv.
