---
layout: article
title: Over the Edge
authors: Pavel „Bajo“ Kechajov
tags: 'recenze, Over the Edge, konspirace, prostředí, psychedelie'
published: true
summary: >-
  Článek o kultovním konspiračním RPG Over the Edge, jež se proslavilo svým
  geniálně inspirujícím prostředím a hlavně psychedelicky paranoidní atmosférou.
  Recenze stručně rozebírá obsah základní knihy a je proložena fiktivními
  zápisky novináře přibližují cími prostředí a atmosféru hry.'
---
> Síla Over the Edge je hlavně v set­tingu, protože systém je velmi jed­noduchý a jeho hlavní devizou je, že nepřekáží, když rozvíjíte stále víc bující síť dezinformací a intrik. Celá příručka je nabušená až po střechu množství nápadů, které musel vy­produkovat nějaký maniakální de­signér, který byl právě na tripu… je to šíleně geniální, geniálně šílené a téměř nepopsatelné…

> - Alnag (hodnocení 5/5), [Anotace RPG her](https://rpgforum.cz/anotace/over-edge) – RPG.sk

[Over the Edge](https://rpgforum.cz/anotace/over-edge) je konspirační, psychade­lické RPG z pera uznávaného designéra Jonathana Tweeta ([Ars Magica](https://rpgforum.cz/anotace/ars-magica), Everway, [Dungeons & Dragons 3e](https://rpgforum.cz/anotace/dungeons-and-dragons-3e-35e), [Unkown Armies](https://rpgforum.cz/anotace/unknown-armies-2e), …) za asistence neméně zná­mého Robina D. Lawse ([Feng Shui](https://rpgforum.cz/anotace/feng-shui), [HeroQuest](https://rpgforum.cz/anotace/heroquest), [Dying Earth](https://rpgforum.cz/anotace/dying-earth), [GUMSHOE system](https://rpgforum.cz/anotace/system/gumshoe), [Og: Unearthed Edition](https://rpgforum.cz/anotace/og-unearthed-edition)…). V roce 1992 jej vydalo nakladatelství Atlas, o pět let později vyšla kosmeticky uprave­ná druhá edice v modernějším kabátku. Toto RPG si vysloužilo status kultu, ať již pro svůj úžasně nápaditý, originální a inspirující setting, pro psychedelicky schizofrenickou atmosféru, nebo pro svou podporu experimentálního přístu­pu k tvorbě a roleplayingu opřeného o estetické a umělecké hodnoty a záměry hráčů.

> S myšlenkou hraní „za hranou“ - „over the edge“ -  přišel v kontextu RPG her Johathan Tweet, jehož vy­nikající hru stejného jména (včetně obsaženého eseje od Robina D. Law­se) by si měl přečíst každý, koho za­jímá experimentování s uměleckou formou. Cílem je jednoduše posu­nout hranice toho, jaký typ příběhu dokážeme pomocí roleplayingu vy­právět, a zkoumat, co všechno tento formát vlastně dokáže vyjádřit.

> - Ron Edwards, [Sorcerer](https://rpgforum.cz/anotace/sorcerer) str. 124

![Over the Edge, první vydání, 1992]({{site.baseurl}}/17/ote1.jpg)

Samotný systém hry je velmi jedno­duchý. V některých ohledech by se dal považovat za předchůdce systému [Fate](https://rpgforum.cz/anotace/rodina/fudgefate), i když je ještě jednodušší. Vyhodnoco­vací mechanika používá součet X  šes­tistěnných kostek (většinou 2–4, závisí 
na použitém rysu) a porovnává jej s cí­lovým číslem určeným vypravěčem dle náročnosti úkolu. Samotná hra se ale mnohdy pohybuje na hranici freefor­mu (hraní s minimálním vlivem systé­mu a hlavní rozhodovací pravomocí na vypravěči) a improvizace. Hlavní zbraní a klíčovým nástrojem je totiž herní pro­středí fiktivního ostrova ve středozemí zvaného Al Amarja (čti Al-Amarha), jeho konspirační prvky a samozřejmě více či méně roztodivné postavy a spolky, jež se na ostrově vyskytují, nebo je na něj nějaká náhoda zavede…

Neděle 8.listopadu 2009, 5:29am

> Je 5:29 ráno a já ležím na po­steli levného hotelu někde na okraji Seattlu. Neoholený, ne­převlečený, přesně v takovém sta­vu, v jakém jsem před třemi hodi­nami dorazil z baru odnaproti. Za pár sekund začne můj cestovní budík vyluzovat ty své odporné zvuky a já se probudím do jedné z nejhorších kocovin svého živo­ta. Bohužel jen tak neskončí, ale to teď samozřejmě ještě netuším, 
momentálně mě spíš zajímá, kde je ibalgin...

> Po patnácti vzrušujících mi­nutách v koupelně plných sebe­přemáhání a adrenalinu už kont­roluji svůj batoh, jestli mám vše potřebné na cestu: levné doutní­ky, Kafku, diktafon, foťák, kre­ditku, ibalgin, notes a své čer­né brýle pro dny jako je tento... ne, počkat, ty tu nejsou. Natáhnu se pro ně přes postel k druhému nočnímu stolku a až teď si všim­nu, že v posteli leží ještě někdo. Nějaká žena. Vůbec nevím, kdo to je, možná nějaká prostitutka nebo jen známost na jednu noc. Radši se nedívám jak vypadá a nechávám na druhém polštáři pár desetido­larovek. Čistě pro jistotu, abych mohl klidně spát...

> Možná bych se měl vlastně představit, Jmenuji se Willi­am Seward, jsem amatérský spi­sovatel, fotograf na volné noze a nedostudovaný novinář. Píšu pro jeden obskurní plátek člán­ky o různých „nestandardních“ záležitostech. Ne, není to bul­vár, bulvár je oproti nám celkem 
seriózní. Mým oborem jsou kon­spirace a okultní underground. No co? Každý se nějak musí živit. Teď se zrovna chystám prověřit nějakou kachnu (nejspíš) někam do Středozemí, to je někde u Evropy. Ne že by si můj šéf mohl dovolit pro někoho jako já takovou cestu, platí to jakejsi chlápek od tam, co mě pozval, aby se mnou udělal rozhovor... no radši ani nechtěj­te vědět o čem. Na rozdíl od těch ostatních kachen bude tohle as­poň zajímavý výlet, když už nic jiného. V Evropě jsem ještě nikdy nebyl. Prej je to docela šílenost oproti Americe, tak jsem zvědav.

Hráči hrají rozličné postavy (od tajných agentů a novinářů, přes nic netušící tu­risty, po šílené vědce, zmutované super­vojáky, klony, osvícené jogíny a vlastně cokoliv, co vás napadne), kteří se za­pletou do dění na ostrově a postupně rozplétají nitky intrik a spiknutí, které je snad na konci dovedou k nějakému odhalení. Pokud do té doby přežijí, za­chovají si vlastní rozum, identitu, duši apod.

> Neděle 8.listopadu 2009, 8:23am

> Čekám na letišti, letadlo má zpoždění. Procházím si svoje po­známky o ostrově. Před odletem jsem si totiž udělal takový malý průzkum toho, co mě vlastně čeká. První věc, co jsem zjistil, že Al Amarja1 je celkem neznámý ost­rov někde ve Středozemí. V ofi­ciálních zdrojích se toho o něm člověk moc nedozví. Popravdě jsem o něm donedávna vůbec neslyšel. Každopádně nakonec se mi poda­řilo zjistit pár zajímavých věcí. Co se týče politiky: Představite­lem státu je prezidentka Moni­que D‘Aubainne. Oficiální vztahy s ostatními státy jsou vlažné nebo žádné. Na ostrově nejsou žádné ambasády a prezidentka údajně prohlásila, že OSN je fašistic­ká, prokomunistická, despotická organizace určená k tomu, aby jako reprezentant krátkozraké většiny udržovala pod kontro­lou prozíravou a mocnou menši­nou. Neoficiálně je na ostrově vysoká aktivita národních taj­ných služeb, pro různá podezře­ní, se kterými je vládnoucí režim 
ostrova spojován: obchod s dro­gami a zbraněmi, podpora tero­rismu, porušování lidských práv, projevy despotismu a diktatury, vysoká míra organizovaného zlo­činu na ostrově apod.

> Na druhou stranu je ostrov turistickým rájem různých de­kadentních turistů, hledačů zá­had a vzrušení. Zkrátka Babylon kultur a Sodoma-Gomora požitků. Je to takový Amsterdam na druhou (to je jedno evropské město vy­hlášené drogovou a sexuální tu­ristikou). Takže se mám očividně na co těšit. Jistou ironií je, že na ostrově není policie, ale tzv. Peace Force2 (mírové jednotky), a jistým, možná trochu zveličeným bonmotem, který o těchto „stráž­cích zákona“ koluje, je, že mají k míru asi takový vztah, jako po­žárníci k požáru. No očividně se mám na co těšit.

> Letadlo už přistálo, takže má cesta může začít...

---

### Ukázka postavy:

**William Seward**

Koncept: 	bohémský novinář pochybné pověsti

Životy:		 21

**Rysy:**

Obskurní novinář (hlavní) 4

Znak: 	Neustále si něco nahrává na diktafon a zapisuje do notýsku

Přesvědčivý (vedlejší) 3

Znak: 	Když s někým mluví, drží v ruce srolovanou pětidolarovku.

Barový povaleč a rváč 3

Znak: 	Vždycky říká: „Ne, já nemám problém s alkoholem, mám problém bez něj.“

Bohém (slabina)

Znak: 	Vychlastaný hlas, neoholená tvář

- **Motivace:** William nesnáší svou práci, protože ve skrytu duše cítí, že má na víc, ale zase nechce psát pro natvrdlé stádo ovcí. Proto by rád jednou pracoval u seriózních, ale alternativních amerických novin, nebo se živil jako spisovatel ceněný v intelektu­álních kruzích.
- **Tajemství:** Pochybná minulost (krádeže a násilnosti) kvůli velké náchylnosti k drogám
- **Důležitá osoba:** Franz Kafka, pražský spisovatel židovského původu, jeden z literárně nejvlivnějších a nejoceňovanějších spisovatelů 20. století. Williamův velký idol, který v mnoha ohledech ovlivnil jeho vnímaní světa a společnosti.
- **Potrét:** … ??? …

---


Prostředí hry je umístěno na fiktiv­ní ostrov Al Amarja, který je centrem 
kultury, dekadence, úpadku, kriminality, drog, dystopie a hlavně nejrůznějších konspirací a tajných skupin. Představ­te si, že všechna spiknutí světa jsou síť z nitek, které obepínají celý svět. Potom Al Amarja je místo, kde se všechny tyto nitky spojují v jednom bodě. Centrem ostrova je třísettisícové město Edge plné turistů, tajných agentů, iluminátů, roz­todivných mutantů a mimozemšťanů v přestrojení, nejrůznějších kriminálních živlů a jiných „věcí“ u kterých ani radši nechcete vědět, co jsou vlastně zač.

Hra podrobně popisuje desítky zají­mavých míst, osob a skupin se všemi jejich vztahy, zápletkami v pozadí a nejrůznější­mi nápady a náměty. Stačí se chytnout ně­kterých nabízených motivů, nahodit háček hráčům a postavy rozjíždějí šílenou jízdu. Jízdu, kde se každým krokem dál zamo­távají do stále hustší sítě skrytých pravd, polopravd, dezinformací a manipulace. Nikdo netuší, jak to všechno skončí.

> Pondělí 9.listopadu 2009, 01:16am

> Nad ránem přistávám na Me­zinárodním letišti D'Aubainne. Podle průvodce je to jedno ze za­jímavých míst ostrova. Architek­tem byl syn její excelence pre­zidentky a podle všeho se jedná o architektonickou raritu. Sám Jean-Christophe D'Aubainne  je považován za prvního dadaistického archi­tekta. Šéfredaktor časopisu Architectu­ral Digest  letiště popsal jako: „oblud­nost – horečnou noční můru modernismu, jež se trestuhodně zbláz­nila“. V záznamu le­tiště údajně stojí, že autor výše zmíněné kritiky na půdu letiště nikdy nevstoupil, z obavy že letiště se každým okamžikem zřítí.

> Letiště je též označováno jako centrum zábavy. Jedná se prý o jakýsi gigantický mix mezi aero­dromem, kasinem, obchodním domem a zábavním parkem. Údajně posky­tuje zábavu na několik týdnů, ba dokonce měsíců. Nejprve jsem si myslel, že jde pouze o výstřední prohlášení, která mají přitáhnout 
pozornost turistů, ale když jsem konečně vstoupil na letiště, zjis­til jsem, že průvodce zdaleka ne­přeháněl. Nebudu se ani snažit popsat, kde jsem se to ocitl. Nedá se to popsat. Jediné lidské slovo se tomu jakž takž blíží, ale zdaleka nevystihuje pod­statu. To slovo zní blázinec. A každou chvíli se mě ně­kdo ptá na cestu. Absurdní, jednak jsem tu nikdy ne­byl a navíc všude jsou přece ukaza­tele...

> Pondělí 9.listopadu 2009, 07:16am

> ...po pár hodinách zjišťuji, že dostat se z letiště není vůbec jednoduché. Nekonečný byrokra­tický aparát se záhy ukázal být tím menším nepřítelem ve srov­nání s labyrintem koridorů, hal, výtahů a jezdících schodů. Všude to na vás bliká, všude to vypa­dá stejně, patra a sektory jsou nějak podivně řazeny a do toho spousta podivínů, cizinců a nej­roztodivnějších podniků...

Samotná kniha pravidel má asi 240 stran, obsahuje stručný úvod ke hře, jednodu­chý systém, který zabírá necelých třicet stran, a potom už je věnován prostor samotnému ostrovu.  Postupně v pěti kapitolách věnujících se obecným infor­macím o ostrově, hlubšímu seznámení se zvyklostmi, společenskou a politickou situací, městu Edge, službách na ostro­vě a v neposlední řadě s nejrůznějšími tajnými spolky a silami, které na ostrově operují, mají své zájmy, spojence i ne­přátele. To vše asi na 130 stranách nabi­tých šílenými i geniálními nápady, které inspirují každého vypravěče k desítkám zápletek, situací a událostí. Pokud bych se na tomto místě měl dopustit nějaké­ho hodnocení, bez okolku bych přiznal, že lepší a hlavně více inspirující a i prak­ticky použitelný setting jsem neměl ni­kdy v rukách.

Následují pravidla a návody pro vypravěče, jak pracovat s knihou, jak vést hru a jak používat náměty ve hře k tvorbě hry. Ukázka tří ústředních zá­pletek na ostrově, ať už pro samotné použití, nebo k inspiraci na vytvoření vlastní, i s jejich postupným rozvíjením a možným průběhem. Konec knihy se věnuje poměrně zajímavým možnos­tem, jak pracovat s různými pomůcka­mi, které podpoří autentickou atmo­sféru ostrova. Posledních pár stránek se věnuje převodu systému do jiných RPG s podobnou tematikou, které jsou ovšem u nás úplně neznámé, z pozděj­ších her si myslím, že zajímavou volbou mohou být systémy jako [Sorcerer](https://rpgforum.cz/anotace/sorcerer), [Cold City](https://rpgforum.cz/anotace/cold-city) apod.

Krom samotných pravidel vyšla i celá řada doplňků, které buď rozvíjejí nápady v základní knize, nebo přicházejí s nápady úplně novými a vznikla i nějaká ukázková dobrodružství, podle ohlasu poměrně kvalitní. Z těch dvou rozšiřu­jících knih, které jsem si sehnal, mohu posoudit, že jdou v duchu základní kni­hy. Obsahují spoustu rozšiřujících, ale i úplně nových nápadů a jsou neméně in­spirativní jak pro hráče, tak zejména pro pána hry.

> Úterý 10.listopadu 2009, 01:36am

> ...už jsem strávil na letišti 24 hodin a pořád nenacházím ces­tu ven. Mám pocit, že jsem sjel více pater, než kolik jich letiště ve skutečnosti má. Ne, neptejte se mě, proč jsem jel dolů, když jsem začínal v přízemí. Žádné výtahy nahoru v hlavní hale nejsou. Jak říkal jeden člen personálu. Prej: „Proč by taky byly?“

> Jeden barman mě nechává pře­spat u sebe v baru. Po pár paná­cích z něj vylézá, že byl původně taky turista, pochází z malého městečka na jihu Itálie, ale než se mu podařilo dostat se z letiš­tě, utratil všechny peníze a mu­sel se tu nechat zaměstnat. Když si nějaké prachy zase vydělal, otevřel si vlastní bar. Na letiš­ti prý žije třetím rokem a už si prý zvykl. Začínám se cítit tro­chu nejistě...

> Úterý 10.listopadu 2009, 11:07am

> ...objevil jsem jeden zapad­lý krámek s vzácnými a podivný­mi knihami. Sehnal jsem tu levně 
první výtisk Nahého oběda pode­psaný Burroughsem a potom něja­kou knihu, která je ve skuteč­nosti jakási hra o konspiracích na fiktivním ostrově. Zajíma­vý suvenýr. No konec zábavy, jdu zase hledat cestu ven, jestli se mi to podaří, přestanu pít...

> Úterý 10.listopadu 2009, 9:09am

> Konečně jsem se dostal z le­tiště. To chce panáka. Potkal jsem staršího muže, asi buddhistického kněze, který mi ukázal cestu ven a dal mi jakýsi letáček k nějaké­mu duchovnímu semináři v míst­ním Chrámu duchovní zkušenosti a přívěšek s nějakým náboženským symbolem, prý jestli hledám ces­tu, tak tam ji určitě najdu. No jistě. Každopádně jsem venku a mířím do hotelu. Průvodce mi do­poručuje Ceasarův hotel. Dopis od pana neznámého, který mě na ost­rov pozval, se o něm také zmiňuje, tak nebudu nic riskovat a zku­sím to tam. Dobrodružství mám už dost a začíná mě zase bolet hlava. Beru taxík a vyrážím. Taxikář Fred je velmi příjemný chlapík. Dal mi svoji vizitku, že kdybych COKOLIV potřeboval, ať neváhám a ozvu se. Zná prý spoustu lidí a míst i různých skrýší a vůbec kde co. Už se těším na postel v hotelu.

V první části popisu ostrova, té obecné, nás kniha postupně seznámí s historií a současnou společenskou i politickou si­tuací Al Amarji. Zde se například dozví­me, že původní obyvatelé ostrova nebyli tak úplně lidé, nebo že na ostrově vlád­ne absolutistická anarchie (zákony platí jen někdy a jsou používány dle potřeby vrcholných kruhů ostrova), nebo že pre­sidentka a osvoboditelka ostrova ve sku­tečnosti ostrov koupila od Mussoliniho, který tak nadále mohl financovat svá vá­lečná tažení. Následuje stručné vysvět­lení ekonomického fungováni ostrova, bližší představení populace a obecných zvyků a přesvědčení na ostrově. Před­stavení základních vlivných sil na ostro­vě, jejichž aktivity mnohdy sahají buď hluboko do historie, ale samozřejmě i mimo sluneční soustavu, nebo i do ji­ných sfér existence.

Čeká nás také ukázka některých nekonvenčních drog, které jsou rozšířené po ostrově (včetně jejich pozadí a využití při různých konspiracích), a pár techno­logických vymožeností, které byly vyvi­nuty pro „speciální“ potřeby některých obyvatel, protože ostrov je plný různých mimozemšťanů, psioniků, čarodějů a kdoví čeho ještě. Příkladem takové tech­nologie je např. tzv. Brainlooper, což je ochranný přístroj proti telepatům stvo­řený doktorem Nusbaumem. Funguje na bází kopírování myšlenek v oblasti a jejich posílání zpět k jejich tvůrci. Pokud jste telepat, máte smůlu, protože začne­te s mikrozpožděním číst sami sobě své myšlenky, což vás samozřejmě zmate, ale zároveň si to uvědomíte, což samo­zřejmě podpoří tvoření dalších myšle­nek, které si neustále čtete a dostáváte se tím do nekonečné spirály, která může skončit mozkovým, neurálním kolap­sem. Je to něco jako když mluvíte do te­lefonu a ze sluchátka slyšíte sami sebe, jen s tím rozdílem, že nemůžete přestat mluvit ani položit sluchátko. Podobnými perlami je kniha doslova nabitá.
![Druhé vydání, 1997]({{site.baseurl}}/17/ote2.jpg)


> Středa 11.listopadu 2009, 03:45pm

> Zrovna si dávám pozdní snída­ni v hotelu. Trochu jsem si při­spal, hotelový bar je velmi dobře zásoben. Vzbudil mě telefon z re­cepce. Pan Záhadný se asi nějak dozvě­děl, že jsem v ho­telu a domluvil si se mnou schůzku. V nějakém podniku zvaném Sarah‘s Te­ahouse. Asi za ho­dinu bych tam měl být. No, asi kopnu do vrtule a pro jistotu zkusím zavolat starému známému taxiká­ři Fredovi, aby mě tam dopravil bez zbytečného bloudění. Po městě se porozhlédnu potom.

> Středa 11.listopadu 2009, 05:10pm

> Čekám na pana Neznámého, ale zatím má zpoždění.

> Středa 11.listopadu 2009, 05:20pm

> Obsluha mi přinesla obálku se vzkazem na lístečku:

> „Myslím, že mě sledují. Schůz­ku budeme muset odložit, bylo by to teď nebezpečné. Doporučuji vám změnit hotel. Ještě vás kontaktu­ji. Kdybych se do tří dnů neozval, v obálce je klíček od bezpečnostní schránky na le­tišti, kde najdete nějaké instrukce a informace, na­ložte s nimi, jak uznáte za vhodné. Omlouvám se, že jsem vás do toho zapletl, ale i no­vinář vaší úrovně (neberte to osobně) by mi uvěřil, až když by alespoň něco z toho spatřil na vlastní oči. Snažte se zbytečně nezaplést do ničeho dalšího.

> Snad se brzy setkáme
 
> M.“

> Sebral jsem klíček a pečlivě jej schoval, obálku i se vzkazem jsem spálil v popelníku. Než jsem si stihl dopít svůj čaj, přistou­pil ke mě nějaký kolohnát v tma­vém obleku a černých brýlích. Ze­ptal se mě, jestli neznám náhodou nějakého pana Sewarda nebo Dr. Monserrata. To mě docela vyvedlo z míry. Raději jsem předstíral, že nemluvím anglicky. Na to přišla nějaká starší paní, asi majitel­ka, a chlapíka pěkně zpeskova­la, ať tu neotravuje slušné hosty a kouká zmizet. Vypadalo to na pěkné divadlo, jak dvoumetrová gorila dostává pucunk od drobné dámy ve středních letech. No, ne­měl jsem čas sledovat, jak to do­padne, měl jsem totiž naspěch...

Další kapitoly knihy už se týkají samot­ného města Edge, kde se bude odehrá­vat většina událostí, a jeho rozličných obyvatel. Nejprve se s ostrovany sezná­míme obecně, zjistíme, jaké typy lidí se na ostrově vyskytují (od šílených vědců a zvrácených umělců, přes tajné agenty, ale i obyčejné chudáky, žebráky, mania­ky a členy gangů až po různé mecená­še a ilumináty stojící v pozadí dění), ale i rozličné nelidské bytosti (od různých vesmírných parazitů, přes původní pra­staré obyvatele země, jejichž výtvorem lidé ve skutečnosti jsou, po mutanty a nadpřirozené bytosti).

Následuje polohopis města. Jedno­duchá mapka a popis základních oblas­tí, na které je město rozděleno, i s jejich charakteristikou a nejdůležitějšími místy, které stoji za pozornost (i odkazy na poz­dější části knihy), kde jsou popsány po­drobněji. Potom již následuje přiblížení konkrétních oficiálních i tajných spolků a služeb, které lze na ostrově nalézt.

> Středa 11.listopadu 2009, 07:41pm

> Fred mi doporučil jeden místní bar. Zaručeně je to nejlepší místo na nervy a navíc tam moc necho­dí turisti, takže je tam celkem klid. Je to nějakej bar u Smutné Máří a jedna moc milá slečna tam dělá striptérku a zpěvačku. Ovšem mám si na ni dávat pozor. Je to prej sice kotě, ale má i drápky a navíc lítá z jednoho průšvihu do druhého. Kdyby na mě cokoliv zkoušela, mám jí vyřídit, že jsem Fredův kámoš a že jsem na ostro­vě novej. No, zní to dobře, takže vzhůru ke Smutné Máří. Snad se mi pan M brzo ozve, nerad bych tu zkejsnul. Můj již značně zde­generovaný novinářský instinkt sice říká, že to možná není kach­na, ale jedním dechem dodává, že by byl možná radši, kdyby byla. V hotelu jsem nechal číslo na svůj telefon, kdyby mě někdo shá­něl, ale jasně jsem jim řekl, ať mi volají pouze oni a nikomu moje číslo nedávají. Jejich loajalitu jsem si pro jistotu pojistil i ně­jakou tou dolarovkou...

> Dorážím k Máří, dám si sklenku a pořádně si promyslím, co dál.

> Středa 11.listopadu 2009, 08:55pm

> U Máří to opravdu žije. Ha­zardní hry, nelegální souboje, striptýz a různé ujeté perfor­mance nejrůznějších rádoby uměl­ců. Teď tu zrovna jeden magor rozmlátil hlavou zeď a citoval při tom pasáže z Koránu. Do dnes jsem si myslel, že ten na hlavu postavenej jsem tu já. Chystá se nějaké vystoupení, podle ohlasu pánské části publika to bude asi nějaké oblíbené číslo.

> Středa 11.listopadu 2009, 09:15pm

> Tak tohle mi nikdo neuvěří. Na pódiu tančí drobná, dlouho­vlasá dívka. Na tom by neby­lo nic divného, kdyby ta dívka neměla místo kůže hebkou srst a nelaškovala s publikem svým dlouhým ocáskem. Nejsem si jist, zda chci vědět, jestli je to kos­tým, nebo ne. Zkusím se k ní po vystoupení dostat, třeba se mi s ní podaří prohodit pár slov nebo udělám i nějakou fotku, když seženu trochu světla.

> Středa 11.listopadu 2009, 10:03pm

> Tak po vystoupeni vypukla vřava. Byl bych se k ní neměl šanci dostat, kdyby si ona ne­našla mě. Je to ta holka, co o ní mluvil Fred. Jmenuje se Por­tia a je to celkem milé děv­če. Souhlasila s rozhovorem i s fotkou, samozřejmě za honorář. Taky mi nabízela nějakou dro­gu, nechtěla mi říct, o co jde, že prej je to překvapení. Teď jedem k ní na byt, bude tam prý větší klid. No aspoň že u téhle nehrozí, že bych s ní skončil v posteli, aspoň se jednou budu moct chovat profesionálně.

Služby na ostrově zahrnují všechna mož­ná povyražení, pomoc, kterou můžete na ostrově upotřebit. Soukromou klini­ku, pokud nechcete riskovat návštěvu nemocnice pod kontrolou presidentky, kde se čas od času ztratí nějaký paci­ent i s celou evidencí a jakýmkoliv dů­kazem, že vůbec kdy existoval (v zájmu vědy a tajného výzkum, který v ne­mocnici probíhá, samozřejmě), přes různé obchody se zbraněmi a drogové kluby, po hotely a postranní motýlky, které třeba fungují jako operační buň­ky parazitických mimozemšťanů, již se snaží infiltrovat zemi. Nebo můžete navštívit místní univerzitu plnou růz­ných poměrně neškodných nebo i ne­bezpečných bratrstev a dostat se tak do styku s okultním podsvětím ostro­va. Taky tam můžete potkat studentku, jež v rámci svého studia vytváří experi­mentální přístroj, který v budoucnosti umožní zotročit lidstvo pod nadvládou jediného člověka.

Pokud vás ani to nepřivedlo k šílenství, věřte, že místní letiště, kte­ré vychází z mimozemského designu 
a porušuje euklidovskou matematiku, skýtá mnoho možností a zajímavostí na dlouhé roky bloudění a při hledání cesty ven. Na ostrově je toho spousta k mání, 
stačí si jen vybrat. U každého místa jsou vždy ukázkové postavy se svými plány a problémy, které zrovna řeší.

Poslední na řadě jsou různé klad­né, záporné i neutrální skupiny a kon­krétní důležité osoby na ostrově. De­kadentní aristokrat se zálibou v černé magii, chaotičtí Cut-Ups, kteří bojují se zlem pomocí zvláštního přístroje, jenž narušuje a mění realitu a dělá tak díry v plánech mocných intrikánů, kteří se snaží ovládnout svět. Nebo síť iluminátů zvaných Movers, kteří jsou rozdělení na malé a navzájem izolované skupinky, jež manipulují s celým světem včetně sebe samých.

> Čtvrtek 12.listopadu 2009, 04:54am

> Probouzím se nad ránem. Straš­ně mě bolí hlava, ležím v poste­li. Jsem úplně nahej. Matně si vzpomínám na noc. V půlce roz­hovoru mi dala nějakou pilulku, potom začalo být všechno zmatené. Byl jsem nadrženej, že bych ojel i židli. Skončil jsem s ní v po­steli. No ve skutečnosti to bylo úplně jiný, než jsem čekal, lepší. Řekl bych, že i lepší než s vět­šinou ženskejch, co jsem kdy měl v posteli. Jenže teď nemám žádný prachy, diktafon, foťák, telefon ani klíč od schránky. Ta mrcha mě asi o všechno obrala. Rychle se oblíkám a vyrážím na letiště.

> Čtvrtek 12.listopadu 2009, 06:54am

> Dostat se někam na letišti je očividně jednodušší než se dostat z něj. Stojím u skřínky číslo 547c, těžko říct, jestli tu už někdo byl. Rozhlížím se, jestli neuvi­dím někoho povědomého. Mává na mě ten budhistický stařík, který naproti sedí s miskou a žebrá. Zjišťuji, že asi před hodinou tu byla nějaká dvojice v doprovo­du se zahalenou ženou. Žena tu pravděpodobně nebyla dobrovolně. Vybrali schránku a potom zmize­li. Nevím, co teď. Náhle uslyším v davu svoje jméno: „Pan Seward! Je tu někde nějaký pán Seward?!“ Vykřikuje obtloustlý černoch od letištního telefonu. Zdá se, že o mě vědí. Ptají se, jestli nevím, kde je doktor Monserrat. Když jim řeknu, že nevím a že jsem o něm s nikým nemluvil, přikazují mi, ať se s nimi setkám v přístavu. Že mají tu holku a jestli se tam do večera neukážu, tak ji oddě­laj a potom si mě najdou. Chvíli přemýšlím, ale tak nějak mám po­cit, že nemám moc na výběr a krom toho - ta holka byla fakt milá. Vyrážím do přístavu na určené místo.

> Čekají tam na mě u malého člunu, je tam s nima i Portia. Když mě prohledali, pustili ji a mě naložili na člun. Pojedeme na nějakou loď, která kotví ně­kde dál na jihu, prý se mnou chce mluvit jejich šéf. Když prý budu spolupracovat, nic se mi nestane a dokonce i můžu dostat odměnu, o jaké se mi ani nesnilo.

> Připlouváme k obrovské lodi, jmenuje se Red Orca. Odvedli mě do nějaké provizorní cely a ne­chali mě tam. Potom pro mě při­šel plešatej svalovec a odvedl mě do jedné velké kajuty, kde čeka­li jeho další kumpáni. Jakejsi doktor a další chlápek v oble­ku. Připojili mi k hlavě nějakej přístroj a dávali mi různé otáz­ky. Když zjistili, že nic nevím, 
asi byli spokojeni. Potom řekli, že už mě nemůžou pustit zpátky. Ohrozil bych prý jejich utaje­ní. Musejí ze mě udělat jednoho z nich. Co tím k čertu myslí? Na to vytáhli jakousi pikslu. Ote­vřeli ji a vyvalil se z ní stu­denej dým. Klešťema z ní vytáhli jakousi živou věc. Vypadalo to jako nějakej přerostlej škorpión, ale mělo to víc nohou a dlouhej ocas. Potom vytáhli nůž s tím, že nemají čas na běžnej postup, že prej mi rozříznou týl a dají mi ho tam přímo. To nemůžou myslet vážně. Ať už je ta obluda coko­liv, rozhodně se ke mně nepři­blíží! Když se pokouším o odpor, dostávám od drobka jednu ránu a ta mi stačí...

V kapitole pro vypravěče jsou užitečné rady nejen ohledně práce s prostředím a tvorby vlastních konspirací, ale i zapo­jení postav do děje, nebo různých rizik, která mohou volná pravidla způsobit (třeba magie a vliv hráčských postav na události). Vysvětluje také základní prvky konspiračních her a práci s informacemi, 
hráčskými postoji i estetické prvky vy­právění, neboť hra zřetelně vychází z určitých uměleckých hodnot při hraní RPG. V tomto ohledu je velmi podstat­ná a ne málo zmiňovaná esej Robina D. Lawse pojednávající o vztahu subopti­málních rozhodnutí hráče s prokreslo­váním charakteru a vzniku estetických hodnot v RPG hrách. [Tato esej](http://www.d20.cz/clanky/pravidla/literary-edge.html) byla přeložena Alnagem a je k dispozici na stránkách d20. 

> Pátek 13.listopadu 2009, 09:46am

> Probouzím se zase v něja­ké zamčené kajutě. Bolí mě hla­va, na krku mám jizvu a obleče­ní od krve. Cítím se divně. Jako bych tu nebyl sám, něco je ve mně, nebo možná já jsem v tom. Nejsem si vlastně jist, co jsem ještě já a co už je ono. Neměl jsem na ten zasranej ostrov vůbec lozit. Říká mi, že mi vezme moje tělo, že se nemám bránit...

> Pátek 13.listopadu 2009, 11:14pm

> Probouzí mě výbuch, celá loď se otřásla. Pořád ležím v té 
kajutě a mám v sobě parazita, nebo spíš v tom, co ze mě zbylo. Přestávám to být já. Začínám mít podivné představy a myšlenky. Cítím se, jako bych měl rozdvo­jenou osobnost a ztrácím přehled v tom, které z těch dvou já je to původní. Někdo rozráží dve­ře, přistupuje ke mně a sklání se. Dívám se sám sobě do tváře, vy­tahuje pistoli a míří na mě, jediný výstřel to peklo ukončil...

> Pátek 13.listopadu 2009, 11:15pm

> ...zastřelil jsem své já z mi­nulosti, vlastně teď je to možná z budoucnosti, i když kdo se v tom má vyznat, stejně na tom už nezá­leží. Za pár hodin by z něj byla jen hostitelská schránka Ker­gilliánského parazita. Snažej se nenápadně infiltrovat na naši planetu. Ale to je dlouhej příběh, nemám na to teď čas. Šahám své­mu mrtvému já do náprsní kapsy a vytahuji medailon od budhistic­kého kněze. On to vlastně nebyl kněz, ale to je jedno. Moje podráž­ka jej rozdrtila na malé kous­ky, teď už nebude vysílat žádný signál. Utíkám rychle pryč, než zjistěj, co se stalo. Musím zpátky na univerzitu, abych stihl vy­brat schránku na le­tišti dříve, než une­sou Portiu a potom mám schůzku s faleš­ným knězem v Chrámu duchovní zkušenosti. Čert ví, jak to vše nakonec dopadne...

Co říci závěrem? Z praktických zkušenos­tí s hraním OtE vím, že setting je oprav­du inspirující a jako vypravěč jsem nikdy neměl nouzi o nápady. Jisté problémy mohou nastat s dávkováním informací a s rozumnou volbou intrik a dějových li­nek, které budou ve hře rozvíjeny. Pokud se to přežene, hráči se v ději mohou leh­ce ztratit. Nicméně s trochu zkušeností a trpělivým zkoušením lze dosáhnout ro­zumné míry. Slibovaná psychedelická a paranoidní atmosféra na sebe nenechá dlouho čekat.

Osobně si myslím, že OtE ukrývá nejlepší herní prostředí (těsně za ním podle mě stojí [Engel d20](https://rpgforum.cz/anotace/engel)), jaké jsem kdy viděl. Není encyklopedicky zpracované, je plně funkční při hře a skvěle podpo­ruje hráčskou, ale hlavně vypravěčovu fantazii. To nejlepší OtE je totiž to, kte­ré se naučíte vymýšlet sami. Systém hře nijak nepřekáží a zvolenému freeform laděnému formátu dobře vyhovuje, ač patřím mezi stoupence „system dri­ven“ her, neměl jsem potřebu během kampaně po nějakém sofistikovanějším systému sahat a skvěle jsem si užil práci s improvizací postavenou čistě na settin­gu. Ano po OtE věřím tomu, že mohou existovat i setting driven hry, ale musel by být setting autorem uchopen podob­ně jako OtE, což je bohužel i dnes spíše výjimka. 

Rozhodně doporučuji všem mi­lovníkům originálních prostředí, fanouš­kům konspiraci a ctitelům Městečka Twin Peaks, Akta X nebo P. K. Dicka či W. S. Burroughse. Tato hra se zaslouženě zapsala do mého osobního TOP5.
