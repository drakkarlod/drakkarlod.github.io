---
layout: article
title: 'Dračí ostrovy: Arlyne'
authors: Vaarsuvis
tags: materiály a doplňky
series: Dračí ostrovy
published: true
fulltext: false
publish: false
---
Střed ostrova Arlyne pokrývá starobylý hvozd, sestávajícího se z unikatního druhu stromu, který nikde neroste. Jejich dřevo je pevné a krvavě rudé barvy, a tudíž je z něj vyráběn nábytek, který je velmi žádaný mezi ravenburskými šlechtici a měšťany.

Na ploše ostrova se nachazí několik drobných zemědělských či dřevorubeckých osídlení. Pouze dvě jsou většího významu:

**Bredon** je přístavem a administrativním centrem ostrova vedeného guvernérem Robertem Goldingem. Město o velikosti 1000 obyvatel je chráněné dřevěnou pevností s malou vojenskou posádkou, jejíž zdi chrání na tucet děl. Mezi výraznější budovy také patří kamenný leonardský kostel, v němž slouží a káže otec Adrian. Ve městě je také hostinec "U Kotvy" nabízející stravu a ubytování pro znavené námořníky a cestující z obchodních lodí.

![Ostrov Arlyne]({{site.baseurl}}/76/arlyne.PNG)

**Penshaw** je centrem dřevorubeckého průmyslu. Osada o velikosti zhruba 200 obyvatel je obehnaná dřevěnou palisádou. Obyvatelé jsou převážně dřevorubci a lovci. Každý pátek se osekané kmeny dopravují po Tiché řece do Bredonu, odkud se pak vozí do vnitrozemí a voraři se vrací zpět s nakoupeným zbožím.
Avšak ostrov neskýtá pouze přírodní bohatství, nachází se zde řada pozůstatků po dávných pohanských obyvatelích, tedy obřadní místa, ruiny chrámu, či základy osady. Prostí lidé mají tato místa za zlověstná a spíše se jim vyhýbají.

## Cizí postavy:

#### Guvernér Robert Golding

Užívá si svého výsadního postavení. Arlyne mu nejen přináší zisk díky obchodu se dřevem, ale také je výtečně chráněn ostatními ostrovy, takže guvernér nemá motivaci financovat dostatečně své vojáky. Co na tom, že zásoby prachu jsou malé a posádka dlouho netrénovala, když o bezpečnost na moři se starají jiní? Guvernér jistě najde pro finance "lepší" uplatnění.

#### Otec Adrian Mill

Místní kazatel a horlivý kněz řádu sv. Leonarda. Jeho cílem je zbavit Arlyne všech pozůstatků pohanství, které vnímá jako urážku vůči svému náboženství i hrozbu pro svoji komunitu.

#### Mistr Tobias Skern

Univerzitní učenec, jehož oborem zájmu je studium pradávných kultur, a místní památky jsou pro něj nevídaná příležitost. Momentálně organizuje výpravu kopáčů v Bredonu za účelem vykopávek. Každé silné ruce jsou vítány!

## Zápletky:

1. Archeologové záhadně přerušili kontakt s civilizací a postavy jsou vyslány, aby zjistily, co se jim stalo. Vykopali něco, co mělo zůstat skryto? Či se střetli s bandou pašeráků, co si zařídila na strašidelném místě skrýš?
2. V okolí Penshaw se záhadně ztrácí dřevorubci. Dodávky dřeva jsou čím dál menší a mezi lidem probíhá šeptanda, že se pohanská magie a démoni vrátili. Guvernér může postavy požádat o urychlené vyšetření situace, než se ekonomika ostrova zhroutí, bude dokonce ochoten jim dát něco ze své "rezervy".
3. Otec Adrian postavy požádá o sabotáž archeologů, neboť se obává, že by mohli uvést v pohyb nečisté síly a tím ohrozili ostrov. Případné objevené artefakty nechť mu okamžitě doručí, aby je mohl církevním obřadem očistit a zničit.
