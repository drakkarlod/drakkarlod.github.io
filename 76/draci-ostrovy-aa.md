---
layout: article
title: Dračí ostrovy
authors: redakce
tags: materiály a doplňky
summary: >-
  Pro 76. číslo Drakkaru jsme opět zorganizovali kolektivní článek, který
  rozšiřuje malé prostředí, které vzniklo kolem města Ravnburgh. Autoři měli za
  úkol vybrat si jeden z&nbsp;Dračích ostrovů, které se od města rozkládají ve
  směru na půlnoc a popsat je. Na některých z&nbsp;Dračích ostrovů má základny a
  ukryté přístaviště pirátské bratrstvo, které přepadá lodě plující pod
  ravnburskými i&nbsp;hanzovními vlajkami. Pod černými plachtami zdobenými
  vyobrazením chobotnic a krakenů (znaky zdejších pirátů) se různé pirátské lodě
  a skupiny plaví kolem obchodních tras a jsou postrachem všech námořníků. Tyto
  ostrovy můžete přidat prakticky libovolně či náhodně do probíhající kampaně.
series: Dračí ostrovy
published: true
fulltext: true
publish: false
---

Prostředí je zhruba období rané renesance, po vynálezu knihtisku, ale před vynálezem muškety (takže z palných zbraní píšťaly a hákovnice). Obývají ho pouze lidé a magie i čáry jsou ukryty pod povrchem a navenek se příliš neprojevují, přestože mohou být přítomné. Na moři jsou nejčastějšími ravnburskými loděmi kogy, každá s dvěma až čtyřmi ‚puškami‘ (děly) na přídi. Většina bitev se navzdory tomu stále rozhoduje přiražením k boku protivníkovi lodě a bojem na blízko na prknech palub.
