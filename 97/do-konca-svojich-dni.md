---
layout: article
title: Do konca svojich dní
authors: Marek J. Kolcun
tags: materiály a doplňky, dobrodružství
summary: Jazerné mesto Skann a v dyme zahalené panstvo Jokin sú nezmieriteľné celé desaťročia. Unavený miestodržteľ Skannu, Rufus Knobmark, sa rozhodol ukončiť tento nekončiaci spor a ponúkol svoju jedinú dcéru, nádhernú Smyrnu, za ženu najmladšiemu synovi vladára z Jokinu, výmenou za mier. Do svadby ostáva 7 dní. Svadobný sprievod sa vydáva na cestu. Ale nie každý sa chystá len na svadbu.
---

Krásna **Smyrna**, dcéra **Rufusa**, správcu mesta **Skann**, cestuje so svojím sprievodom krajinou. Chystá sa vydať za jediného syna miestodržiteľa susedného mesta **Jokin**.

Syn vládcu z Jokinu, **Kyril**, sa zamiloval do obrazu a zvestí o Smyrninej krásne a skutočne si ju chce zobrať. Vyráža jej preto naproti, aby sa sňou spoznal a odhalil jej svoje čisté city.

Jeho otec, **Albrecht**, chce naplniť dohodu, aby sa mestá spojili a jeho syn sa po svadbe stal miestodržiteľom v Skanne. Pre urýchlenie prezvatia moci už dávno snová vraždu Smyrninho otca.

Smyrna miluje veliteľa stráží **Lorina** a vydávať sa nechystá. Spoločne zorganizovali prepad vlastnej karavány, aby po páde do zajatia mohli obaja aj s venom utiecť do cudziny.

Nevedia však, že falošných banditov vedených Lorinovým priateľom **Davinom** nahradili skutoční hrdlorezi zvaní Tŕne. Vedení obávnou **Bielou Friskou**, náhodou natrafili na jednotku v lesoch a načisto ju pobili. Z listov medzi Lorinom a Davinom sa Friska dozvedela o pokútnom pláne milencov. S vidinou pokladu v podobe obrovského vena sa chystá prepad uskutočniť, ale po svojom.

## Karavána

Svadobný sprievod tvorí:

- 1 koč (Smyrna so slúžkou)
- 3 vozy a kočiši (sluhovia, zásoby, truhlica)
- 6 jazdcov a Lorin
- 6 sluhov (kuchárka, švadlena, obchodník, diplomat, sprievodca, felčiar)

## Cesta a lokality

Obidve mestá spája priama obchodná cesta vnútrozemským podnebím. Kvôli dažďom hrozí, že most cez rieku bude poškodený. Sprievod sa môže vydať aj smerom k bažinám, ale vraví sa, že močiare sú panstvom duší, čo zahynuli na tejto ceste.

## Udalosti

Do stretnutia s Friskou sa každý deň, bez ohľadu na trasu, čosi stane, či už cez deň alebo počas oddychu.

1. Havran doručí Lorinovi správu od Davina.
2. Zved informuje tábor, že Kyril im ide naproti.
3. Lorin uisťuje neistú Smyrnu, že im plán vyjde.
4. Lorin dostane správu od havrana a povie Smyrne, že písmo v správe je podozrivé.

### Mesto Skann (1) a Jokin (12)

Staré mesto postavené pri jazere. Prekvitá vďaka obchodu na jazere s inými mestami. Jokin zasa vďačí za svoj rast ťažbe dreva a vývozu do kráľovstva.

### Križovatka pri veži (2)

Na malom návrší je strážna veža, kde sa znudení strážcovia pretláčajú rukou a hrajú kocky. Výhrou je jeden diel mešca. Na odchode jeden zo strážcov oznámi, že blízko lesa videli **Morda**, legendárneho sivého medveďa. Hoď 1k6 (🐻). Výsledok určí, v ktorej časti cesty stretne karavána zúrivého sivého *medveďa* s hrubou kožušinou a pazúrmi *(4/4/2)*.

Než začne svitať, hrdí odporcovia mieru zo Skannu sa vlúpu do veže a kým sa všetci prebudia, pobijú toľkých jazdcov, aby ich s postavami ostalo 5.

### Prílesná cesta (3)

Sprievod sa stretne s obchodnou karavánou, ktorá mieri do mesta Skann so zásobami, kontaktnými zbraňami a ľahkými zbrojami. Jeden obchodník je nakazený a hrozne kašle. Po stretnutí musí každý obstáť v skúške, alebo ochorie. Choroba sa prejaví v lokalite určenej hodom 1k6 (☠).

### Most cez rieku Nedla (4)

Po búrke  je rieka rozvodnená a most je v hroznom stave. Karavána môže ísť proti prúdu k vresovému vrchu, kde rieka pramení, alebo ísť cez most do lesa.  
Most má 1 šrám. Každý prejazd koča alebo voza vyvolá hod. Cez zničený most viac vozov neprejde.

### Jačmenné polia (5)

Sedliakov na poli napadne poludnica a kŕdeľ vrán *(x/4/2)*. Jeden zo sedliakov ju začne chrániť, pretože v nej spozná svoju ženu. Ona ho však šetriť nebude.

### Mŕtve rameno Nedly (6)

V stojatej vode zbiera žaby stará bylinkárka **Jura**. Jeden z vojakov ju spozná a chce sa jej pomstiť za stratu dieťaťa, ktoré mu nezachránila, hoci robila, čo mohla. Na pomoc jej príde jej verný *vlkodav* *(2/5/2)*. Ak Jura prežije, jedna z postáv dostane malý talizman *(zapuď+strach)*.

### Lesný chodník (7)

Padnutý strom blokuje cestu. Ak ho ktosi začne rúbať, naštve tým *lesné žienky (1/3/2)*. Tie v noci skúsia zmámiť členov karavány a utopiť ich v jazere.

### Vresový vrch (8)

Pri ruinách veže blízko prameňa rieky Nedla ležia na vresovisku ohlodané ostatky koňa a jeho jazdca. Pod zbrojou má zastrčenú hojivú masť a list od rodiny, nadšenej, že sa im otec, zručný alchymista, vracia domov. Zrazu počuť vytie 5 *vlkov (2/3/2)*.

### Staré rúbanisko (9)

Cesta je bahnitá, ale v diaľke už vidieť strechy mesta Jokin. Jeden z drevorubačov našiel runový kameň (náhodný). Došlo k roztržke, predák ho zabil a teraz skupina drevorubačov rozmýšľa, ako naloží s telom.

### Stará vŕba duší (10)

Poškodený transport preváža agresívneho väzňa odsúdeného na smrť. Došlo k stretu a osloboditeľov pobili, ale ostal jedný ranený strážca **Grimbald**. Ten väzňa vezie do Jokinu na proces, ale bojí sa, že vrah čosi chystá, a tak požiada sprievod o pomoc s procesom priamo pod vŕbou. Ak sa proces vykoná správne (pomôže diplomat), vrahov duch príde do močiara duší a pán bažín nebude požadovať mýto.

### Močiar duší (11)

Cesta močiarom je údesná, hlasy mŕtvych ničia morálku. Ak niekto zlyhá, pochytí ho panika a utečie do močarísk, kde ho duchovia môžu utopiť v plytčinách.

Po prvom útoku skupinu obkľúči armáda duchov a pán bažín bude vyžadovať mýto – jednu živú dušu. Ak sú Kyril aj Lorin stále nažive, Kyril sa života vzdá dobrovoľne kvôli neopätovanej láske.

---

### Smyrna Knobmark (2/3/2)

Vľúdne pôsobiaca, ale citovo odmeraná nádherná mladá žena s havraními vlasmi. Iba jej slúžka vie, čo s Lorinom chystajú. Kyril jej je ľahostajný. Nemieni ísť ani do Jokinu, ani sa vrátiť domov. Oddych trávi výlučne v Lorinovej spoločnosti.

### Kyril Foirer (2/5/2)

Hoď 1k6 (🖤). Výsledok určí časť trasy, kedy sa zjaví Kyril so sprievodom. Tento naivný rojko to s mečom vie a pomôže, ak bude treba, ale dokým bude Lorin nažive, nebude brániť skutočnej láske.

### Lorin Trudmore (2/4/2)

Schopný a dobre stavaný plavovlasý rytier. Smyrnu chráni vlastným životom. Ak stretne Kyrila, vyzve ho na súboj. Najprv nie neberie ako odpoveď, ale dá si povedať, aby ku konfliktu nedošlo. Medzi osobnými vecami má listy dokazujúce, že práve on chystá falošný útok.

### Biela Friska (3/5/2)

Drsná a priebojná kapitánka družiny. Pohľadná a charizmatická, výrazná jazva na tvári. Prenikavý modrooký pohľad. Hoď 1k6 (☠) a urči časť trasy, v ktorej dôjde k prepadu. Ak bude zle, zvolí ústup.

### Tŕne Bielej Frisky (2/3/2)

10 banditov v ľahkej zbroji. 3 lukostrelkyne, 4 muži s krátkymi mečmi, dvaja s ťažkými kladivami a jedno lysé hovädo s dlhou tyčou obitou klincami. Každý má iba hrsť peňazí a dýku, nôž, alebo zásoby.
