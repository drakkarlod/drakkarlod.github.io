---
layout: article
authors: Antharon
title: 'Malé hexy: G5 - Lichova pevnost'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex G5'
published: true
---
### A) Číslo hexu: G5

### B) Převládající krajina hexu

Lichova pevnosť, lávové polia
  
### C) Obsah hexu

-Lichova pevnosť
-Lávové polia 
  
### D) Popis hexu

- **Lichova pevnosť**<br>
Nemŕtvi postupne pretvorili dedinu na obdivuhodný labyrint múrov a uličiek, ktoré tvoria obrovský labyrint v podhradí lichovej pevnosti. Tá rastie do výšky desiatky metrov a je zmesou podivnej ozdobnej architektúry a surovej funkcionality. Odtieľto prichádzajú na svet noví nemŕtvi a rôzne alchymistické výtvory nemŕtveho mága. Ľudia vravia, že na obranu využíva vodopády lávy armádu nemŕtvych i samotných salamandrov, ale ktovie ako to je.
- **Lávové polia**<br>
Okolie mesta je pokryté kedysi poľnohospodárskou krajinou, dnes je to nehostinná pustina. Obilie, rovnako ako všetko živé je pokryté čiernym popolom a ostré ako žiletka, pomedzi polia tečú nekonečné potôčky horúcej lávy. Len málokto sa pokúci cez takúto nehostinnú krajinu cestovať, no aj tu nájdeme obyvateľov. Miestni nemŕtvi si zachovali časť svojho zdravého rozumu a odišli od nekromanta. Nemajú žiadny zmysel života. Potĺkajú sa krajinou a okolo svojich domov, nezmyselne opakujú činnosti zo svojho života a zaseknutý v časovej sľučke čakajú na finálnu smrť.


---


Kedysi prosperujúca poľnohospodárska obec tu pestovala množstvo plodín na mierne kyslých pôdach v okolí vulkánu, keď však vulkán ožil podmienky na život sa začali zhoršovať a zdalo sa, že príde exodus a dedina ostane mŕtva. Vtedy ich počasnícky mág prišiel s nápadom, že pozná jeden typ mágie, temnej mágie, ktorá by ich mohla zachrániť. Veď keď je použitá k dobrej veci, nemôže byť inherentne zlá.

Nekromancia dedinu skutočne zachránila. Mŕtvi sa vracali naspäť ako pracovná sila. Boli schopní pracovať aj v toxickej hmle ktorá občas vanie od vulkánu. Postupne však bolo nemŕtvych stále viac a populácia sa stále tenšila. Nakoniec aj vrchný nekromant a poslední obyvatelia podstúpili rituál umŕtvenia. Stal sa lichom. Dedina dodnes prežíva. Pestovanie plodín už samozrejme nie je ich spôsobom obživy, no na druhú stranu, nemŕtvi nepotrebujú jesť. Dedinu neustále rozširujú o nové stavby, ktoré majú obrannú alebo ceremoniálnu funkciu, občasné domy nemajú kuchyne, či postele a miestni ich používajú iba aby prečkali nepriazeň počasia - kyslé dažde.
  
### E) Zápletky

- **Miznúci mŕtvi:** Je pochopiteľné, že mesto mŕtvych nemá žiadny prirodzený prírastok obyvateľstva, no v prostredí ako je toto dochádza k nehodám a aby dedina prosperovala, musia občas doplniť stavy. Okolné obce určite potvrdia chýr, že sa z času na čas strácajú mŕtvi, či už priamo z már, alebo občas nachádzajú vykopané hroby. Ako však tieto krádeže prebiehajú a ako vyzerajú vykrádači hrobov nikto nevie.
- **Fylaktérium:** Nesmrteľný lich so svojou armádou sú časovanou bombou, ktorá sa skôr, či neskor vydá na pochod krajinou ako nezastaviteľná lavína. Možno by bolo lepšie, keby sa niekto preplížil do jeho pevnosti a našiel fylaktérium, artefakt obsahujúci lichovu životnú silu. Čo sa však stane s nemŕtvymi keď lich umrie? Je možné fylaktérium ukradnúť a vydierať licha? Ako dlho potrvá, než príde s plánom pomsty?
