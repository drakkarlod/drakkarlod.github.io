---
layout: article
authors: Ecthelion²
title: 'Malé hexy: A5 - Řeka v hvozdu'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex A5'
published: true
---
### A) Číslo hexu: A5  

### B) Převládající krajina hexu

Údolí řeky protékající hvozdem 
  
### C) Obsah hexu

Kelpie se tu ráda jako klisna prohání po hladině nebo v lidské podobě sluní na kamenech.  
  
### D) Popis hexu

Tento úsek řeky si oblíbila kelpie, říční nadpřirozená bytost. Objevuje se v podobě nádherného bujné vranky*, která umí běhat po vodě a jejíž hříva je stále mokrá, nebo krásné dívky. Pokud na klisnu někdo nasedne, rozběhne se neskutečnou rychlostí a zmizí v hlubině. Pokud se někdo pokusí dívku obejmout proti její vůli, promění se do své zvířecí podoby, stáhne je hlubin, utopí a pozře. Jen jejich vnitřnosti vyvrhne na břeh.
>Vranka je ženská forma od vraníka.


Několik mnichů z kláštera a trpaslíků z blízkých lázní se tu ztratilo, a proto se tímhle směrem málokdy vydávají. Nachází se tu ale zúžení a brod, kde se dá řeka překonat, takže sem poutníci občas zavítají.
  
### E) Zápletky

- Šlechtic z nedalekého městečka lapil kelpii před jedním stoletím kouzlem a využil toho, že na svém hřbetě unese ohromné náklady. Rok se pro něj lopotila a přenesla těžké bloky kamení, ze kterého postavil svůj hrad. Když ji pak propustil, proklela celý jeho rod a předpověděla, že pokud bude žít, jeho rodu se nikdy nepovede dobře. Po uplynulých desetieltích, kdy rod stíhala jedna pohroma za druhou, žije jen jediný poslední jeho člen… a ten postavy pošle, aby monstrum lapily a zabily (přičemž samozřejmě zamlčí, že to jeho rod kelpii jako první ukřivdil).
- Jeden z mnichů ukradl kelpii bronzové zrcátko ukryté mezi kamene, zatímco ona byla jinde. Prosí procházející postavy, aby jí pomohly zrcátko získat zpět. Výměnou za něj nabídne postavám nejeden kouzelný předmět ze dna řeky.
- Hrozí ohromné nebezpečí a postavy potřebují být rychlejší než vítr. Jeden z trpaslíků v lázních navrhl, aby se dohodly s kelpií, která při běhu vítr často předhoní. Kelpie je ochotná jim pomoci a svézt je na svém hřbetě, ale jen pod podmínkou, že jí na konci cesty dají to, co zatím nemají a nečekají. Co zlého by se tak mohlo stát?
