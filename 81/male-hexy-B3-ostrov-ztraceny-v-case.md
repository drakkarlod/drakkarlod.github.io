---
layout: article
authors: MarkyParky
title: 'Malé hexy: B3 – Ostrov ztracený v čase'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex B3'
published: true
---
### A) Číslo hexu: B3

### B) Převládající krajina hexu


  
### C) Obsah hexu

- Přístav s malou vesnicí
- Chrám Mnichů času v srdci propasti uprostřed ostrova
- Krajina mezi nimi
  
### D) Popis hexu

Ostrov je obklopený mlhou. Většina jeho břehů jsou strmé a neprostupné skály, jen na jihozápadním břehu je malá zátoka. Uprostřed ostrova pokrytého divočinou je přírodní propast přibližně ve tvaru spirály, do které padají četné vodopády a v jejímž středu (srdci) stojí chrám Mnichů času.

Při příjezdu a následně po každém spánku/odpočinku se náhodným hodem 2d4 určí, v jaké epoše se zrovna ostrov nachází.
- 2: Pravěk
- 3: Starověk
- 4: Ranný středověk
- 5: Vrcholný středověk
- 6: Renesance
- 7: Průmyslová revoluce
- 8: Doba elektrická

Náhodné změny epoch nemají vliv na cestovatele zvenčí – ti vždycky zůstávají sami sebou. Také nedokáží přenést _Mnichy času_ – ti vždycky musí cestovat v chrámu + změnám nepodléhá _Předmět z budoucnosti_ (viz zápletky). Všechny ostatní části ostrova proměňují následovně:
- Podoba osady se mění podle doby, společné prvky jsou: přístav, tržiště, svatyně a opevnění na kopci.
- Obyvatelné osady si zachovávají své vztahy a postavení, ale jejich vzpomínky a znalosti se upravují a neuvědomují si, že každý den žijí v jiném čase.
- Cesta z přístavu do propasti mění svou podobu (a tím i podobu překážek, které na ní jsou), ale je vždy zanedbaná a neudržováná.

Chrám času je minidungeon, který (díky nepřítomnosti mnichů) obsadili lapkové či nestvůry. Postupně se rozšiřuje, cca následovně:
- 2: Ještě nestojí (viz zápletky).
- 3: Kruh s menhirů kolem srdce propasti, opodál chatrče mnichů.
- 4: Rotunda vestavěná menhirům, obytné a hospodářské stavení ze dřeva.
- 5: Chrám na místě rotundy, obytná a hospodářská část z kamene, přistavěna knihovna, přístup obehnaný zdmi.
- 6: Přístavba alchymistické laboratoře a mlýna/hamru/kovárny za zdmi, polem cesty.
- 7: Vodou poháněný hamr nahrazen parním pohonem, šachta dolu na uhlí. Uvnitř laboratoř expanduje do chrámového prostoru.
- 8: Elektrárna, všude dráty, uvnitř zcela přestavěno na tajnou laboratoř.

### E) Zápletky

- **Mnichové času:** Magickou se nehodou dostali do _Pravěku_, kde Chrám ještě nestojí, a teď se nemohou vrátit. Jejich stroj bez údržby náhodně pohazuje ostrovem sem a tam. Pokud se postavy rozhodnou pomoci, předají jim seznam věcí, které potřebují přivézt z různých časů a částí ostrova a naučí je stroj ovládat, aby je mohly získat.
- **Předmět z budoucnosti:** Vůdci pobřežní osady se do rukou nedopatřením dostala zbraň z budoucnosti. Díky ní před ostatními obyvateli předstírá, že je nadaný mimořádnou magickou mocí a drží tak silou své postavení. Možná i tuší, co se ve skutečnosti děje, ale status quo mu vyhovuje a nechce, aby se mniši vrátili a o zbraň (a moc z ní pramenící) ho připravili.
