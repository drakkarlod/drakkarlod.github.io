---
layout: article
title: 'Hraní ve slovanských pohádkách'
authors: 'Jakub „boubaque“ Maruš'
tags: 'hraní, mýty, slovanské, pohádky, inspirace, světy'
---

Snad každého hráče fantasy RPG
někdy napadlo vrátit se do dětství a
zahrát si hru ve světě pohádek, kde
se nejmladší královský syn vydává
zachránit princeznu ze spárů zlého
draka či černokněžníka. Snad každý
pak ale zároveň narazil na problémy,
které hraní v zemi pohádek
činí velmi obtížné – ze všeho nejnepříjemnější
jsou asi linearita a
předvídatelnost děje a zaměření na
jednoho hrdinu oproti skupině dobrodruhů
v klasickém fantasy hraní.
V následujících řádcích se vám tedy
pokusím naznačit, jak tyto a další
problémy řešit, nebo jak se jim alespoň
vyhnout, pokud se do světa
pohádek budete chtít někdy vrátit
– tentokrát ve své hře.
