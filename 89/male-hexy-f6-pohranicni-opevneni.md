---
layout: article
authors: Jiron
title: 'Malé hexy: F6 – Pohraniční opevnění'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex F6'
published: true
---
### A) Číslo hexu: F6

### B) Převládající krajina hexu

Lesy a háje

### C) Obsah hexu

Dva strážní hrady, každý na jedné straně údolí.
  
### D) Popis hexu

Skrze toto území bývalo v minulosti vedeno mnoho invazí do království. Proto zde před mnoha lety byly postaveny dva strážní hrady, Levohrad na levé straně údolí a Pravín na jeho pravé straně. Ty byly svěřeny dvěma bratrům, jež se tenkrát vyznamenali v bojích proti nepřátelům. Jak postupovaly roky a století, hrady měnily majitele a teď jsou domovem dvou znepřátelených pánů, kteří ve všem naplňují definici špatných sousedů. Občasné drobné střety jejich družin, soudní procesy a loupeživé nájezdy na území toho druhého je však odrazují od jejich dávné dědičné povinnosti chránit hranice království před tajemným vnějším nepřítelem.
  
### E) Zápletky

- Malicherné a dětinské spory - hrdinové musí doručovat dopisy plné urážek tam a zpět a riskovat cestu přes rozsáhlé lesy plné lapků a dalších nebezpečenství.
- Milenci – děti znepřátelených lordů se do sebe zamilovali a navzdory svým rodinám plánují tajnou svatbu.
- Tajemný nepřítel – velké a dávné zlo se blíží přes hranici. Po stovkách let míru už nikdo neví, kdo tím tajemným nepřítelem je ale ten se vrací v plné síle. Dokážou ho znepřátelené rody zastavit?
- Dřevorubci – vývoz dřeva je jeden z nejlepších zdrojů obživy místních lidí. Dřevorubecké osady jsou však stále ohrožovány lapky, zloději dřeva, koní i oběma lordy navzájem.