---
layout: article
authors: Antharon
title: 'Malé hexy: E7 – Chrámy malých bohov'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex E7'
published: true
---
### A) Číslo hexu: E7

### B) Převládající krajina hexu

Chrámy malých bohov

### C) Obsah hexu

Vysoké štíty pokryté snehom, drobné chrámy, oblačná ríša, údolie padlých.
  
### D) Popis hexu

V srdci hôr sú tie najvyššie štíty na celom svete, ktoré siahajú až nad oblaky, tieto štíty obývajú mnohí bôžikovia najroztodivnejších kultúr. Kto chce s bohom hovoriť ako rovný s rovným, musí sa dostať až k jeho sídlu na vrcholku hôr.

Ich svet vyzerá ako raj na zemi. Večne nad oblakmi osvietení slnkom a pod nimi iba more z mrakov. Bohovia sa občas navštevujú. Tvoria malú komunitu. Niekto pláva na zlatej bárke, iný má na chrbte pár krídel, ďalší sa možno vie premiestňovať alebo je na rôznych miestach zároveň.

Pod oblakmi je svet ponurý. Štíty sú pokryté ľadom a snehom, kde tu po nich vedie rebrík či vysutý most, cestu lemujú zamrznuté mŕtvoly. Nie je čas starať sa tu o druhých. V krajine bohov však nikto nemá pokoja zmrznuté duše nikdy neopustia skrehnuté telo, tí, čo padnú dolu povstanú znova ako nemŕtvi a keď sa ich telo rozpadne na prach, ostanú v horách blúdiť ako prízraky. Platí to pre všetkých. Pre smrteľníkov, ktorí nezvládli cestu na vrchol, alebo zlyhali v boji s bohom, aj pre bohov, ktorí nezvládli držať tempo s dobou a boli vytlačení mladším, perspektívnejším božstvom.
  
### E) Zápletky

- Duch bôžika Miribu bol porazený nečistým a lstivým spôsobom a požaduje pomstu. Ako prízrak však nemôže vystúpať nad oblaky a žiadať bohov o prehodnotenie. Celý tento proces je však vrtkavý a Holzar je medzi bohmi populárnym nováčikom. Miribu teda dáva postavám krištáľovú fľašku s Bozkom smrti. Musia Holzara otráviť v mene Miribu. Fľaška božského jedu je však extrémne krehká a jed stratí účinok ak sa príliš vychladí. Tiež vydrží maximálne päť dní kým sa znehodnotí.
- Zorana, dcéra titána Magnusa je zamilovaná do Friska, služobníka Aurusa, kapitána zlatej lode. Frisk však musí cestovať so svojím pánom a Zoranu otec z domu nepúšťa. Počas večere rozpovie hrdinom o svojom zlomenom srdci. Vraj by sa kvôli tomu kľudne vzdala božskej moci i Magnusovho nástupníctva. Kde však môže byť Frisk a ako ho dostať sem? A ako zabrániť Magnusovi aby Friska rozdrvil jednou rukou?
- Thorwald, bôžik lovu a prefíkanosti sa hnevá na horalov z vedľajšieho hexu, ktorí neférovo vylovujú zver. S pomocou Margity, bohyne pomsty a mágie tajne zlomia kúzlo ktoré držalo prízraky a nemŕtvych v údolí smrti. Nemŕtvi zpočiatku otravujú iba horalov, no ostatní bohovia si to všimnú a miesto vyriešenia problému a spútania nemŕtvych sa ich snažia využiť pre vlastné ciele kým sa to dá…
