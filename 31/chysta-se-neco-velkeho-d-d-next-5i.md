---
layout: article
title: 'Chystá se něco velkého: D&D Next (5i)'
authors: „ShadoWWW“
tags: 'představení, D&D Next, Dungeons & Dragons'
---

Když si Wizards of the Coast (WoTC), vydavatel
první a nejslavnější hry na hrdiny, pozval na začátek
ledna tohoto roku do svého sídla novináře
předních světových médií, všichni z nich tušili,
že se něco děje. 9. ledna se pak na stránkách
WotC a světového hráčského fóra En World
objevilo počítadlo, které odpočítávalo čas do
16:00 našeho času. Ještě chvíli se spekulovalo,
jestli bude ohlášeno nové MMORPG, nový setting,
obnovené vydávání pravidel v PDF, nebo
se představí finální podoba virtuálního hracího
stolu. Nakonec už o půl čtvrté vyšlo díky článku
v New York Times najevo to, o čem se šeptalo
už dlouho. Vyjde nová edice hry Dungeons &
Dragons!
