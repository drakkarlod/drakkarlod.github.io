---
layout: article
title: Hnijúca kocka
authors: Antharon
tags: doplňky a materiály
fulltext: true
summary: Každý z nás sa dostal do situácie, že niekomu niečo sľúbil a neplánoval to nikdy dodržať. Takýchto ľudí nik nemá rád, ale máločo sa s tým dá urobiť, obzvlášť ak nás oklamal dobrodruh z fiktívneho herného sveta. Pre DMov tu ale mám skvelú pascu na hráčov, ktorí si zaslúžia prekliatie.
---

Náš dobrodruh teda prichádza k vedme, ktorá pri piecke pradie vlákna osudu a hovorí: „Ak nám dáš lano ktorým budeme vedieť spútať vlka, ja si ťa teda vezmem!“ Stará žena dvihne zrak a pousmeje sa, „och nebudeš banovať mladý muž,“ vyberie bosorka povraz zo šuflíka, „no pamätaj! Kto ma oklame, toho stihne strašná kliatba. Ponáhlaj sa, inak sa ti smola bude lepiť na päty a ty sám budeš svojím nepriateľom!“ A vtedy zmätený hráč dostane kocku a permanentnú čiernu fixku.

- Hráč si začierni na kocke stranu s jedničkou.
- Ak mu padne čierna strana, počítajte hod ako prirodzenú jedničku (kritické zlyhanie) a začierni ďalšiu stranu.

Nejakú dobu je táto kliatba iba driemajúcim mementom, že postava je prekliata. Postupne sa ale kocka začne rapídne
začierňovať a skôr či neskôr postavu úplne zničí. Taký je osud klamárov…


