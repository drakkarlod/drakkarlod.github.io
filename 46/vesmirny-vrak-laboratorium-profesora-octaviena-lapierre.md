---
layout: article
title: 'Vesmírný vrak: Laboratórium profesora Octaviena Lapierre'
authors: Skenderax
tags: 'doplňky a inspirace'
---

__Veľkosť__ – základny modul lodi je veľkosti trojposchodového rodinného domu. Jedno poschodie je samotné laboratórium a skradište ulovených obetí. V trezoroch a mraziacich boxoch sú uložené esencie, energetické zásobníky, stimulátory. Na ďalšom poschodí relaxuje, rozmýšľa o dalších nových druhoch, robí si poznámky. A na poslednom skladuje zásoby jedla pre seba. Nie je moc vyberavý.

__Obranné zariadenia__ – Octavien Lapierre si nemyslí, že by existovala bytosť, ktorá by ho mohla ohroziť, ktorá by ho mohla v priamom boji vážne zraniť alebo dokonca zabiť. I napriek tomu je okolie jeho laboratória extrémne nebezpečnou oblasťou. V bludisku okolitých vrakov sa pohybuje takmer kompletná zbierka nemŕtvych rôznych rás, druhov a veľkostí živočíšnej i rastlinnej ríše, na ktorých vykonal svoje pokusy pán profesor a pre nedostatok miesta vyhodil. V samotnom laboratóriu si necháva len tie najpotentnejšie, najnádejnejšie exempláre, ktoré mu čiastočne pomáhajú s prácou.

![](galaxy-11098-640-opt.jpg)

__Detekcia__ – I keď profesor nemaskuje pozostatky svojej lode predsa len oblasť v širokom okolý je neobývaná, mŕtva. Nájsť jeho laboratórium je ako hladať ihlu v kope seba. Sú však indície, ktoré o smere napovedajú. Hlavnou indíciou je zbytková energia, ktorú je možno cítiť pri vykonaní každého pokusu. Je cítiť ako vlna negatívnej energie, ako smradľavý, polárne mrazivý vzduch pripomínajúci záhrobie. Ďalšou indíciou je pohyb mrtvol. I napriek tomu, že sú nemysliace, každá sa prirodzene pohybuje viac menej od miesta, kde jej bola odňatá duša.

__Poklady__ – Okrem zásobníkov energie (pochybného zdroja) je možné u profesora nájsť rôzne mutagény, ktoré dokážu vrátiť i zlepšiť fyzické vlastnosti pacienta. Je tu možné nájsť lieky, ktoré pri svojom výskume objavil a ako správny vedec nevyhodil, i keď jemu nie su na nič dobré. A hlavným pokladom sú poznámky samotného hlavného vývoja, ktoré by každý nezainteresovaný označil za nekromanciu.

__Octavien Lapierre__ – vedec, génius. A rovnako tak i terorista, fantatik, blázon.

Vyrastal ako nadané dieťa, ktoré inteligenciou predbehol dobu o generácie. Veda, národ, celá planéta doň vkladala nádeje. A ON ich svojim spôsobom naplnil.

Spoločnosti na planéte Viera hrozila energetická kríza. Oficiálne Octavien našiel spôsob, ako krízu oddialiť, neoficiálne to však bol podvod. Octavien totiž našiel spôbob, ako z obyvateľov vysať životnú energiu, uskladniť ju na neskoršie použitie a pri tom čiastočne zachovať funkčnosť tela.

Domovskú planétu v tom okamihu obiehal Vesmírny Vrak, miesto nedozerných možností pre Octavienove pokusy. Presvedčil vládu, skonštruoval koráb, ktorý by ho na Vrak dostal. Požil pri tom časť svojej nazhromaždenej energie, časť čerstvej.

Zo svojou loďou pristal na Vraku a ihneď sa pustil do skúmania. I keď len zo šťastím niekoľkokrát vyviazol so zdravím telom, i tak si so šťastím uvedomil, aký potenciál ukrývajú bytosti v ostatku vraku.

V prvom rade ale musel podporiť svoju silu, aby ich mohol loviť. Výsledkom jeho experimentov sa stal superjašter. Rýchly, silný, so schopnosťou neuveritelne rýchlej regenerácie. Jašter loviaci všetko živé na svoje (nekromantské) pokusy.
