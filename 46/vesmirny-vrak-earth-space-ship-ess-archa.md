---
layout: article
title: 'Vesmírný vrak: Earth Space Ship ESS Archa'
authors: Skenderax
tags: 'doplňky a inspirace'
---

02. 02. 2020 opustila ESS Archa, najmodernejšia loď vtedajšej spoločnosti, obežnú dráhu zeme a vyrazila na vzdialenú exoplanétu s názvom Terra. Jej posádka s vybavením založí prvú kolóniu a teraformuje planétu.

Jeden milión ľudí (40% mužov, 60% žien), s implantátom pre cestovanie hlbokým vesmírom (deep-space implantát) bol uvedený do stavu hibernácie. Päťstopäťdesiať miliónov ton stavebného materiálu, strojov na 3D stavanie, výzbroje, vozidiel, potravín, zvierat, rastlín a pomocného materiálu bolo uložených v špeciálnych oddeleniach v útrobách tele lode. Použitím špeciálne vyvynutej teórie rozdelenia masy a váhy počas cestovania na časopriestorových vlnách sú kontajnery premiešané na lodi špeciálnym rozdelovacím kľúčom.

Najmodernejšia technológia umelej inteligencie typu Anthive, ktorá funguje na princípe využívania kolektívneho myslenia hibernovaných pasažierov, naviedla loď na správnu cestu, zapla ochrannú silovú clonu a vytvorila časopriestorovú vlnu. Zdanlivo stacionárna loď ESS Archa sa pohybovala ku planéte Terra dosiaľ nevídanou rýchlosťou. Cesta, ktorá mala trvať krátkych desať rokov, v skutočnosti nikdy neskončila.

Deep-space implantát ľudí vysiela do mysle raz za X sekúnd elektrický náboj a nedovolí mysly umrieť. Na oplátku dostane odpoveď na niekoľko stovák tisícov úloh, ktoré centrálny počítač Anthive (CCA – central computer Anthive) vyhodnotí v priebehu letu. Takto CCA dokáže vyhodnotiť zdanlivo nekonečné množstvo riešení navigácie, manipulovania z časopriestorovou vlnou, starania sa o interiér lode a senzorové zhodnotenie okolia.

Nie všetci však na lodi spia. Nevysvetlitelnou náhodou sa skupina modliviek zelených dostala zo svojho kontajnera a v prostredí lode zmutovala. Teraz sa, meter a pól vysoké beštie, pohybujú po lodi a svojimi silnými prednými končatinami vytrhávajú ľudí i zvieratá z ich truhiel a požierajú ich. To oni sú teraz pánmi lode.

Úmrtia ľudí na palube zanieslo chybu do výpočtov CCA, s ktorou sa pri programovaní nepočítalo. Chyba spôsobila nesprávne spočítanie úhybného manévru a zároveň stroskotanie lodi na Vesmírnom Vraku. ESS Archa uviazla v telese a CCA sa snaží spočítať parametre na vytvorenie časopriestorovej vlny pre tak masívny objekt. Stále však počíta a počíta. Rozdáva úlohy implantátom, vyhodnocuje odpovede. Dostal sa do cyklu, ktorý možno niekedy skončí. CCA pracuje na 100% desaťročia, storočia, tisícročia (?). Váha telesa Vesmírneho Vraku sa však mení, rastie a tak CCA počíta ďalej a ďalej. Výpočet ho vyťažuje natoľko, že okrem udržania života pasažierov ESS Archa sa nestará o nič iné, a tak nevie vyhodnotiť vplyv modliviek na presnosť výpočtov.

![](earth-11084-640-opt.jpg)

Loď je konštrukčne rozdelená do troch častí:

- Prvá, dlhá 800 metrov, široká 100 metrov a vysoká 120 metrov, je určená na prevoz nákladu i hibernovaných ľudí. Všetko je rozdelené do veľkých kontajnerov. Takto je vytvorená sieť dvadsať metrov dlhých chodieb s križovatkami, na ktorých sa dá ísť nie len do všetkých štyroch smerov na poschodí, ale i vystúpať o poschodie vyššie, respektíve nižšie. Toto je kráľovstvo Modliviek Zelených (Kudlanka Nábožná) – meter a pól vysokých predátorov v chitínovom panciery. Časom a prirodzeným výberom najsilnejšieho, sa vytvorili dve majoritné skupiny Modliviek. Prvý majú pancier so schopnosťou meniť farbu a maskovať sa tak s okolým. Druhý dokážu na desať metrov vystreliť ochromujúce kyseliny na terč. Sú i ďalšie poddruhý, ktoré ale nie su tak masívne zastúpené.
- Druhá časť je menšia ako prvá. 30 metov dlhá, vysoká i široká kocka chráni telo zacykleného CCA. Počítače, akumulátory, systémy a senzory. Veľa z toho zničené vekom, veľa z nich náhradné a čakajúce na zapnutie v prípade výpadku aktívneho prvku. Obranné systémy – pancierové dvere, nízkokalibrové autokanóny, brokovnice i plynové kapsule – majú zabrániť prípadným sabotérom v preprogramovaní alebo reštartovaní CCA.
- Tretia časť je pohonná. Megagenerátory časopriestorovej vlny i ochranného štítu.
