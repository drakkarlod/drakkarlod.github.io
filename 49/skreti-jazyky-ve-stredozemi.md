---
layout: article
title: Skřetí jazyky ve Středozemi
authors: 'David Salo, Ecthelion², Jakub Maruš, Tereza Tomášková'
tags: o hraní obecně
summary: "V\_tomto článku naleznete slovník skřetí řeči, která se objevila ve filmových trilogiích Pán prstenů a Hobit, a také její krátké představení Davidem Salem, který ji na základě Tolkienových knih vytvořil."
published: true
---

Skřetí jazyk pro středozemské filmy vytvořil David Salo, jehož slovník a také úvahy o podobě skřetích jazyků vám přinášíme.

Na začátek je třeba zmínit, že skřetí řeč (jak její tvorba, tak i řeč samá ve světě Středozemě) je pevně svázaná s Černou řečí:

> „tvorba těchto jazyků přinášela stejně problémy jako tvorba khuzdulštiny, ale mnohem naléhavější. Kde pro khuzdulštinu existovala alespoň malá slovní zásoba (přesto dostatečná k tvorbě konzistentní fonologie) a nějaké náznaky gramatiky, takže se alespoň vědělo, jaký typ jazyka to je, pro jazyky vytvořené Sauronem jsme neměli téměř nic: jen nápis na Prstenu a několik dalších slov a jmen (jako je Lug­búrz ‚Temná věž‘, uruk ‚skřetí voják‘, snaga ‚otrok‘, olog ‚zlobr‘, ghâš ‚oheň‘, nazgûl ‚prstenový přízrak‘, sharkû ‚stařec‘ a tark ‚muž ze Západu‘, Númenorejec‘; a pravděpodobně také některá mnohem starší slova používaná skřety v Prvním věku světa jako golug ‚elf‘ a oghor ‚Divoký človek‘). Z dalších skřetích nářečí známe jedinou kletbu, zamumlanou mordorským skřetem, která se překládá třemi různými způsoby, a máme k dispozici mnoho jmen (skřeti ze Železného pasu – Lugdúš, Mauhúr, Uglúk; mordorští skřeti – Gorbag, Grišnákh, Lagduf, Muzgaš, Radbug, Šagrat, Ufthak)“

{:.sidebar}
Texty a slovní zásoba jazyka byly přeloženy a použity s laskavým svolením autora. Původní článek najdete zde: [http://midgardsmal.com/yrksk-ordabok/ ](http://midgardsmal.com/yrksk-ordabok/)

Zmíněnou větou byla „Uglúk u bagronk ša pušdug Saruman-glob búbhoš skai!“, kterou pronese ve Dvou věžích jeden z mordorských skřetů. V knize _The Peoples of Middle-earth_ ji Tolkien překládá jako „Uglúka do žumpy, ša! Tu za­hno­jenou špínu; velký blázen Saruman, skai!“, zatímco ve Vinyar Tengwar udává autor jiný překlad: „Uglúka do jámy s hnojem se smrdutými Sarumanovými špinavci, prasečí střeva, pche!“ Podle všeho Tolkien zapomněl, že zmíněnou větu již někdy překládal a přišel s překladem novým. Je nutné zmínit, že o vytvoření skřetího jazyka se snažilo více lidí a tyto různé skřetí jazyky se liší zcela zásadně podle toho, který překlad si jejich autoři zvolili jako svůj základ.

> „Dodatek F přináší nějaké náznaky charakteru zmíněných jazyků [Černé řeči a skřetštiny, pozn. překl.]: ohledně skřetů říká, že ‚přebrali... jiné jazyky a zkomolili [je]‘, vytvářejíce ‚hrubé hantýrky‘; a že bylo ‚tolik barbarských nářečí, jako bylo skupin a sídel‘, takže neexistoval jednotný skřetí jazyk a jeden skřetí kmen nebyl schopen komunikovat s jiným svým vlastním jazykem, přičemž Západština byla jejich ‚lingua franca‘.“

<div class="sidebar" markdown="1">
### Kdo je to David Salo?

David Salo vystudoval lingvistiku na univerzitě Wisconsin–Madison a jeho hlavním profesním zájmem je tocharština, dnes vymřelý indoevropský jazyk, kterým se mluvilo v druhé polovině prvního tisíciletí našeho letopočtu v Tarimské pánvi (dnes Sin-ťiang v Číně).

Pracoval na herních materiálech týkajících se Tolkienových jazyků pro dnes již nepodporovanou RPG Middle-earth Role Playing Game (MERP). Je známý také svou prací na obou filmových trilogiích založených na díle díla J. R. R. Tolkiena – Pánu prstenů a Hobitovi. Pro všechny filmy vytvořil veškerý obsah v elfštině, trpasličtině a dalších jazycích, stejně jako nápisy v tengwar a runách.
</div>

> „Ohledně Černé řeči se zdá, že ji Sauron vytvořil, aby se stala společnou řečí všech jeho poddaných, ale uspěl pouze v poskytnutí určité obecné slovní zásoby pro různé skřetí skupiny. Během velké části Třetího věku byla Černá řeč zapomenuta, ale na konci Třetího věku ji Sauron oživil jako ‚národní jazyk‘ Mordoru a byla následně užívána jeho vlastními vojáky – ale v ‚pokleslé‘ formě. Tento jazyk také používali Olog-hai, plemeno obrů, kteří přebývali v Temném hvozdě a Mordoru.
>
> Kromě toho známe obecnou charakteristiku Černá řeči, že její mluvená podoba byla ‚hrozivá, mocná a tvrdá jako kámen‘ – tyto vlastnosti je trochu obtížné vztáhnout i na psanou podobu. Samohlásky v nápise na Prstenu obsahují pouze ‚a, i, u,‘ a ‚û‘; ale ‚o‘ najdeme jinde. Zvuk ‚i‘ je vzácný a ‚e‘ nenacházíme vůbec.“
>
> „a odpověď na obě otázky je ano: v rámci světa je gundabadský jazyk skřetů velmi odlišný, pravděpodobně kvůli vzdálenosti od Mordoru a mnohem menšímu vlivu Černé řeči; přestože skřeti jako Azog ovládali a používali obě řeči. Mordorská skřetština, jak zazněla ve filmové trilogii Pán prstenů, je jen ošuntělá verze Černé řeči a řeč skřetů ze Železného pasu je její vzdálený příbuzný.
>
> V tomto světě se ve skutečnosti cítím trochu provinile za ‚podvádění‘, protože jsem udělal skřetí jazyk ze Železného pasu tak blízký Černé řeči; mohl bych přijít s nějakým vysvětlením, ale čestně si myslím, že ve Středozemi by byly oba více odlišné. Proto jsem se rozhodl odčinit to vytvořením gundabadské skřetštiny tak odlišné, jak jen řeč ze Železného pasu měla být...“

> „V ostrém kontrastu k relativně pevné organizaci Černé řeči měly být skřetí jazyky jednoduché, chaotické a nekonzistentní jako výsledek rychlé a neřízené evoluce. Měla samozřejmě existovat gramatika, ale také velká tolerance k obměnám a postupující tendence obohacovat slovní zásobu a opouštět starší a méně užívaná slova. Skřetí jazyky by měly být silně ovlivněné Černou řečí na různých stupních ve svém vývoji, nicméně nerespektovaly její pravidla.
>
> Pro filmy Pán prstenů jsem zamýšlel vytvořit tři skřetí nářečí navíc k Černé řeči: jedno, užívané skřety v Mordoru, mělo být velmi úzce svázáno s Černou řečí, ale používáno v mnohem více neformální a ořezané podobě. Další dvě, skřetština Železného pasu a skřetština Morie, by se ideálně měla vyvinout jako zcela nezávislé jazyky, kterých se Černá řeč dotkla jen skrze přejímky ve slovní zásobě. Tváří v tvář blížícím se uzávěrkám jsem ale podváděl; vytvořil jsem je všechny jako následníky Černé řeči skrze hypotetickou praskřetštinu, přičemž jazyk ze Železného pasu vykazoval několik zvukových odlišností a jazyk Morie přinášel ještě pokročilejší změny zvukové podoby jazyka se záměrem dát morijským skřetům šišlavý, sykavý zvuk.
>
> To poslední nebyl ve skutečnosti můj nápad; dostal jsem zprávu (20. únor 2001) od autorů Phillipy Boyensové a Fran Walshové, které mě žádaly o následující vlastnosti jazyků skřetů:

> _mordorští skřeti – tvrdý a hrdelní, odrážející nicotu Gorgorothu_
>
> _morijští skřeti – mnohem více tajnůstkářský, šeptavý, sykavý, odrážející temnotu tunelů_
>
> _Uruk-hai – pro ně chceme mocné zvuky, které odrážejí agresi a nenávist, ale také disciplínu jazyka, která není mezi menšími skřety běžná_

> Protože ‚tvrdý a hrdelní‘ a ‚agrese a nenávist‘ měly být s těmito jazyky spojené tak jako tak, nemusel jsem s nářečími Mordoru a Železného pasu dělat nic víc, než je učinit odlišnými; ale pro Morii jsem musel zavést zvukové změny (poněkud nepravděpodobné povahy), které výrazně zvýšily podíl sykavek...“

![](goblin-160239-640-opt.jpg)

Historik Alexander Nemirovsky se domníval, že Tolkien se při tvorbě skřetího jazyka inspiroval antickou chetitštinou a churritštinou (širší rozbor si můžete přečíst na [http://folk.uib.no/hnohf/orkish.htm](http://folk.uib.no/hnohf/orkish.htm)). David Salo se sice (nakolik mohu soudit) při tvorbě svého skřetího jazyka nenechal přímo ovlivnit těmito dvěma jazyky, ale i jeho východiskem je aglutinační typ jazyka (k němuž náleží oba zmíněné).

> „Černá řeč a skřetština jsou podobné ve struktuře, přičemž jsou předně aglutinačními jazyky; to znamená, že nemají časování a skloňování jako takové, ale spíše řadu přípon, z nichž každá přidává specifickou vlastnost, kupříkladu čas nebo osobu.“

Příkladem použití může být třeba skřetí slovo „abgur“ (tedy „pronásledovat někoho“). Pokud se k němu přidá koncovka „-an“, která slouží k vyjádření minulého času, pak dostaneme slovo „abguran“ („pronásledoval“). Když se rozšíří ještě o koncovku „-ai“, která je vždy indikátorem množného čísla, dostaneme „abguranai (abgur-an-ai)“, tedy „pronásledovali“.

> „Přestože ve filmech Hobit se objevuje poměrně dost skřetštiny, slovní zásoba v rozhovorech je poměrně malá. To má dva důvody – zaprvé, rozhovory jsou poměrně repetitivní; zadruhé, skřeti a jejich vyjadřování byli zamýšleni tak, že mají poměrně malou slovní zásobu sami o sobě, doplňují si ji podle potřeby slovy z jazyků elfů, trpaslíků a lidí a také z Černé řeči, která se začala ve Středozemi zase používat na konci Třetího věku. I to, co lze považovat za základní slovní zásobu, je směsí starších jazykových výpůjček, které lze dohledat v původní skřetštině z Prvního věku – která byla sama ovlivněna jazykem Maiar a elfími jazyky, a dokonce mohla být zjednodušenou podobou jazyka Maiar. Jedno takové slovo, které zdá se přežilo v různých podobách, je golug – ‚elf‘; ale zdá se, že šlo o znovuzavedení slova, vypůjčeného z Černé řeči. Původní slovo nicméně mohlo být variací na sindarské slovo golodh – ‚jeden z Noldor‘.
>
> Kvůli omezené velikosti této slovní zásoby je možné vypsat všechna skřetí slova, která se dosud ve filmech Hobit objevila. Některá tato slova jsou všeskřetská; většina je ale zřejmě omezena na skřety, kteří žili na severním konci Mlžných hor, přičemž vzor (pokud taková věc může existovat) byl původně nastaven skřety z hory Gundabad před Válkou mezi skřety a trpaslíky, asi 150 let před Bilbovou výpravou. Některé důkazy ale naznačují, že místní podoby jazyka některých různých kmenů byly spojeny, aby tento vzor vytvořily; a když přišla válka, doznal tento vzor již mnoho degradací a změn, především ztrátu závěrečných samohlásek, které jsou zachovány jen v některých situacích. Nyní zde můžete najít krátký seznam všech slov, které mohly zatím být posbírané ze skrovných důkazů:

<div class="sidebar" markdown="1">
### Seznam zkratek užitých níže

- pref. – předpona
- prep. – předložka
- postp. – předložka kladená za slovo
- conj. – spojka
- v. – sloveso
- subst. – podstatné jméno
- adj. – přídavné jméno
- pron. – zájmeno
- adv. – příslovce
- num. – číslovka
- interj. – citoslovce
- rel. pron. – vztažné zájmeno
- dem. pron. – ukazovací zájmeno

V&#160;uvozovkách bývají pro objasnění uváděny příklady způsobu vyjádření v&#160;češtině.
</div>

### A

__a__-, pref.: pryč, ven

__â__, conj.: a

__ab__, prep.: po, za

__abgur__, v.: následovat, pronásledovat, štvát

__-ai, -ayi-__: přípona pro vyjádření množného čísla, užívaná pro osoby

__adad__, subst.: bytí

__agor, agr(a)__, subst.: krev

__-an(i)__: přípona pro vyjádření minulého času

__ân__, subst.: lidská bytost

__arg__, adj.: jiný

__argad__, subst.: jiná věc

__ash__, adj.: nějaký

__ashad(o)__, subst.: jedna věc

__az__, pron.: já

__azgar__, subst.: válka [srovnejte adûnajské _zagar-_]

### B

__bag__, v.: zaplatit [srovnejte elfské _*mbakh-_?]

__bakh__, subst.: stín

__ban__, v.: zůstat, stát

__band__, subst.: město

__bar__, adj.: výhodný

__bir(i)__, prep./postp.: pro, k

__bolneg__, adj.: bezbolestný

__bolum__, subst.: bolest

__borzum__, subst.: temnota [odvozeno z Černé řeči: _burzum_]

__buzb__, subst.: červ, moucha [z Černé řeči: _*buzb-_]

__bû__, v.: pomocné sloveso pro tvoření pasiva (trpného rodu)

__bun__, num.: dva

__bûn__, v.: minulý čas od _na-_ („být“)

### D

__dâ__, subst.: země [srovnejte elfí *_da_]

__dai__, conj.: proto, v tom případě

__dai__, pron.: oni

__-d(o)__: přivlastňovací přípona třetí osoby, „jeho, její, jejich“

__dorg(u)__, subst.: pán, vládce [z Černé řeči: _*durbgu_]

__du__, conj.: než

__du__, prep.: k [odvozeno z khuzdulštiny: _du_]

__dum__, adv.: nakonec, případně

__dur__, adv.: brzy

__durdur__, adv.: velmi brzy

### E

__-esh__, postp.: v [z Černé řeči: _-ishi_]

__êsh__, adj.: samotný [_*ashi-_]

### G

__-g(i), -g(u)__: přivlastňovací pro druhou osobu, „váš, tvůj“

__ganzil__, v.: pamatovat

__gar__, adv.: již

__garm__, subst.: vlk

__gast__, subst.: strach

__gast__, v.: bát se

__gel__, adv.: okolo

__gelnakh__, v.: obklopit

__gim__, v.: najít [z Černé řeči: _gimb-_]

__gin__, adj.: nový [srovnejte elfské _*win-?_]

__gin__, subst.: zpráva, novina

__gir__, v.: zkusit

__gloz__, v.: spát

__go__, postp.: s

__golgi__, subst.: elfka

__golug, golg-__, subst.: elf

__gonakh__, v.: sejít se, shromáždit se

__gor__, subst.: smrt

__gor__, v.: zabít [_*gur-_; případně z elfského _*gur-_]

__gorb__, v.: chytit, popadnout, případně pochopit

__gorgar__, subst.: zhouba, zabiják, zabíječ [_*gurkar-_]

__gorgor__, v.: vraždění, masakrování

__gorun__, adj.: zabitý, mrtvý

__gorz__, v.: ukončit něco

__gud__, adv.: dlouho

__gukht(i)__, subst.: horda [z elfského _*wekt-_]

__gul__, subst.: trik, klam, iluze

__gun__, adj.: blízký

__gur__, v.: běžet, utíkat

__gûr__, subst.: srdce [ze sindarského _gûr_]

### Gh

__ghâsh__, subst.: oheň [slovo užívané ve všech skřetích jazycích]

### H

__hag__, v.: dělat, jednat

__hakht__, v.: mluvit [z elfského _*pakt-_]

__har__, v.: cestovat, jít

__hir__, postp.: skrze, pomocí

__hirimbag__, subst.: ovládá, něčím vládne [možná z Černé řeči _krimp-_]

__horug__, v.: lovit

__horuga__, subst.: lovec

__hugum__, adv.: zde

__hukh__, v.: klít

__hum__, adv.: nyní

__hur__, adv.: tak

__hurnash__, interj.: bezpochyby, jasně, „tak to je“

__huru__, subst.: východ, východní oblasti

### I

__-i__: předchází modifikující podstatná a přídavná jména, navázáno na předcházející podstatné jméno („první skřet“ tak asi bude „orgi omash“ místo „org omash“)

![](troll-162078-640-opt.jpg)

__i__, rel. pron.: který, jenž (vztažné zájmeno)

__-(i)d__: přípona pro vyjádření třetí osoby v pozici objektu, „jemu, jí, jim“

__ishor__, num.: tři

### K

__kab__, v.: mít

__kair(a)__, subst.: život [z elfského _*koir-_]

__ker__, v.: ukrýt se

__ki__, pron.: ty [z elfského _*ki-_]

__ki__, conj.: pokud

__kibul__, subst.: stříbro [srovnej trpaslické _kibil_]

__kil__, v.: ukrýt, zakrýt

__kin__, v.: vidět [z elfského _*ken-_]

__kirg__, subst.: přechod, průsmyk

__kirm(a)__, subst.: čepel

__kirz__, subst.: zub

__kirzad__, adj.: zubatý, nebezpečný, zuřivý

__kod__, dem. pron.: to/ten, tamto/tamten

__kogum__, adv.: tam; kde

__kom__, adv.: tehdy; kdy [_*ko-mi_]

### Kh

__kharb__, subst.: zvíře

__khobd(u)__, subst.: hlava

__khozd__, subst.: trpaslík [srovnej trpaslické _khuzd_]

__khun__, subst.: pes

__khurg__, subst.: vnitřnosti

### L

__-l__: koncovka akuzativu (4. p.), tj. předmětového pádu

__lo__, prep.: za, přes

__log__, subst.: kůň [srovnej elfské _*rok-_ a seveřanské _*loh-_]

__lôg__, subst.: jezero

__loga__, subst.: jezdec

__-lum__: přípona ve významu míry (tj. „metrlum“ by bylo „po metrech“ = metr za metrem)

__lur__, adj.: vlhký

__lurdâ__, subst.: bažina, mokřina, doslova „mokrá země“

### M

__marg__, v.: útočit

__mazd__, v.: myslet

__-m(i)__: koncovka první osoby plurálu

__mig__, adj.: malý

__migul, migl-__, subst.: malá, opovrhovaná věc

__mod__, pron.: co?

__mog__, v.: dovolit, svolit

__mogum__, pron.: kde?

__mol__, subst.: společník, spojenec

__mong__, subst.: cesta

__mor__, pron.: jak?

__morg(u)__, subst.: medvěd

__moz__, dem. pron.: toto

__murg__, adj.: mnohý

__murg__, subst.: množství

__murg__, v.: znásobit

__murgad__, subst.: číslo

### N

__-n__: určitý člen (přípona)

__na__, v.: být [srovnej elfské na-]

__nakh__, adv.: zpátky, zpět

__nakh__, v.: přijít [adunajština]

__nakht__, v.: (při)vést, přivádět

__nar(u)__, postp.: směrem k, dokud

__narnar__, conj.: než

__narg__, v.: chtít

__nauzd__, v.: zapáchat, smrdět

__nazd__, adj.: blízký

__-neg__: privativní přípona (bez něčeho)

__nuzd(u)__, subst.: vůně, zápach

__nuzd__, v.: čichat (něco), stopovat po čichu

### O

__ô, o__, conj.: ale

__ob(o)__, prep.: o, s, od

__-ob__: depreciativní přípona – pro vyjádření pohrdání nebo negativního vztahu (golgob = „zasranej elf“)

__obgur__, v.: uniknout, uprchnout

__obhakht(i)__, subst.: omluva

__obhakht__, v.: omlouvat se

__obkhurg__, v.: vykuchat

__obrish__, v.: odemknout

__om-__: stupňovací předpona pro tvoření 2. a 3. stupně (když se neužívá du)

__omash__, adj./adv.: první, nejdřív

__omgun__, adj.: bližší, nejbližší, další

__ommig__, adj.: slouží k vyjádření silnějšího stupně vlastnosti nebo děje (podobně jako české _víc_)

__ommurg__, adj.: slouží k vyjádření slabšího stupně vlastnosti nebo děje (podobně jako české _méně_)

__ord__, subst.: hora

__org__, subst.: skřet

### P

__pog__, subst.: deset

__poig__, subst.: chlapec

### R

__-r__: koncovka akuzativu (4. p.), tj. předmětového pádu (archaická podoba _-l_)

__ragsh__, v.: rozpárat

__ran__, subst.: král [srovnejte sindarské _aran_]

__rang__, v.: opustit, odejít

__ri__, v.: ochutnat

__rish__, v.: sekat

__rizg__, v.: nabodnout

__ru__, prep.: na

__ruzad(a)__, subst.: příležitost

__ruzad__, v.: přijít na něco, dojít k něčemu

### S

__silz__, v.: lhát

__silig__, v.: nechat, uvolnit, vypustit

### Sh

__-sh(i)__: přípona pro podmět ve třetí osobě

__shâ__, adv.: záporka _ne_ (_ne-_)

__shad__, subst.: nic, prázdnota, destrukce

__shadgar__, subst.: ničitel

__shâgum__, adv..: nikde

__shâhakht__, v.: odmítnout

__shast__, v.: slyšet [srovnejste elfský kořen _slas_]

__shâzil__, adj.: neznámý

__shâz’liz__, adv.: jakýkoli (doslova „nevím“)

__shir__, adj.: čerstvý

__shirz__, subst.: část, díl

__shirzlum__, adv.: postupně

__shog__, v.: pít [srovnejte elfské kořeny _suk-_ a _sok-_]

__shorâ__, adj.: bledý

__shorakh, shrakh__, subst.: spodina, špína

__shotag__, v.: zlomit [srovnejte elfský kořen _stak-_]

__shûg__, adj.: zkažený

__shûg__, subst.: špína

__shul__, v.: čekat, zůstat, zastavit

__shulun__, adj.: zpožděný, opožděný

### T

__tar__, v.: překročit [srovnejte sindarské _thar_ „přes“]

__torag__, v.: přinést, podat, povolat

__torask__, v.: udeřit, zaútočit

__torkh__, subst.: hnízdo, doupě

__tud__, v.: sledovat [západština]

__tung__, subst.: cena

__tunum__, num.: tisíc

__tur__, v.: mít moc, dokázat

### U

__-ug__: přípona pro vyjádření úplnosti či obecnosti, „všichni, všechno“

__ulg(u)__, adj.: každý, všechen

__ul(u)__, adj.: všechno

__um__, adj.: špatný

__-un__: přípona pro děje s neznámým, všeobecným či zamlčeným původcem, v zásadě odpovídá konstrukcím typu „pochoduje se“

__-un__: přípona trpného příčestí

__unar(u)__, subst.: otec

__undag(u)__, adj.: narozený [_*ontaku_]

__undum__, subst.: narození

### Y

__-ya__: přípona pro vyjádření budoucnosti

__yaz__, subst.: jméno [srovnejte quenijské _esse_]

__yaz__, v.: nazvat, pojmenovat

__-yesh__: přípona pro vyjádření lokálu („v, na“)

__yun__, subst.: potomek, potěr

### Z

__-z(a)__: přivlastňovací přípona pro 1. osobu, „můj, náš“

__zad__, v.: padat

__zadgar__, v.: způsobit pád, srazit k zemi

__zag__, pron.: zvratné zájmeno, „se“, „sebe“

__zail__, v.: učit se

__zey__, subst. & adj.: světlo, světlý

__zeyborz__, subst.: „světlo–tma“, cyklus dne a noci

__zidgar__, v.: oznámit, informovat

__zidg(u)__, subst.: čaroděj

__zib__, adj.: rychlý

__zibzib__, adj.: velmi rychlý

__zil__, v.: vědět

__zog__, v.: vyhlížet, očekávat, hledat

__zor__, adv.: tvrdě

__zorzor__, adv.: velmi tvrdě

__zung__, adv.: bezpečně

__zungum__, subst.: bezpečnost, bezpečí

__zur__, v.: ztratit, ztratit něčí stopu
