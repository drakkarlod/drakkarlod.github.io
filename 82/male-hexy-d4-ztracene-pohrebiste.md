---
layout: article
authors: Ecthelion
title: 'Malé hexy: D4 – Ztracené pohřebiště'
tags: 'materiály a doplňky, inspirace, Malé hexy'
series: Malé hexy
summary: 'Malé hexy, hex D4'
published: true
---

### A) Číslo hexu: D4
  
### B) Převládající krajina hexu

Pohřebiště v písečné poušti

### C) Obsah hexu

Opuštěné a pískem zaváté hroby a hrobky, které jsou pozůstatkem dávného pohřebiště v poušti

### D) Popis hexu

Pískem zaváté svatyně, hrobky a hroby, které postavil před dávnou dobou neznámý národ, jehož jméno je dávno zapomenuto. Nápisy na hrobkách nedokáže nikdo přečíst a smysl některých staveb a důvod jejich vzniku je nejasný. Nevíme, kdo leží v pradávných hrobech, jejichž tajemství jsou chráněna důmyslnými a smrtícími pastmi.  
  
Všechny výpravy, které tudy musí projít, se snaží projít přes den. V noci totiž vylézají ze svých úkrytů _ghūleh_, kterým lidé říkají ghúlové. Jsou to nadpřirození tvorové obývající pouště a pohřebiště. Umí měnit podobu, převzít na sebe podobu zvířete (nejčastěji hyeny) nebo podobu mrtvého, jehož krev vypil a maso sežral. Lákají lidi do pouště, aby je pozřeli, kradou malé děti a vykrádají hroby, které rádi používají, aby se ukryli přes den před sluncem.

### E) Zápletky  

- Přítel postav je přesvědčil, aby s ním zamířily do pohřebiště, kde objevil nevyloupenou hrobku s pohádkovým množstvím zlata. Poté, co dorazili na místo, se ale přítel postav někam ztratil, a zatímco nad hroby se ozývá vytí hyen, postavy se musí ptát… byl to skutečně jejich přítel, nebo jen _ghūl_, který na sebe vzal jeho podobu poté, co jej pozřel?  
- Staré svitky naznačují, že magický předmět, který postavy zoufale potřebují k dokončení své mise, je pohřben v jedné z hrobek na pohřebišti v poušti. Podaří se postavám najít správný hrob po tolika staletích a vyhnout se _ghūleh_, kterými se to tu jen hemží?  
- Postavy zatoulají mezi hrobky a sochy hrobů náhodou, ale namísto toho, aby zaútočili, jeden z _ghūleh_, jménem Sa’qah, je osloví a nabídne jim možnost se odsud dostat. Mezi zdejšími _ghūleh_ zuří boj o moc a postavy by mohly přechýlit váhy Sa‘qahovým směrem… pokud mu pomohu stát se novým Králem hřbitova, pak mohou bezpečně odejít… jinak vrhne každého _ghūla_ na hřbitově proti nim…
