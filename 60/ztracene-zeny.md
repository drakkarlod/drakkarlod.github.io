---
layout: article
title: 'Ztracené ženy'
authors: Argonantus
tags: článek
---

Dlouho ji vůbec nenapadlo, že by mohl mlýn na Struze skrývat nějaké
tajemství. Byla to hodně složitá stavba; tři desítky let postupného
budování stvořily mnoho drobných přístaveb, kůlen, průchodů
a komor. Přesto vše, co bylo důležité, tedy mlýnské kolo, soukolí,
žernovy, sklad mouky a sklad zrní, jakož i obydlí mlynáře Jakuba a
jeho ženy, bylo pěkně nad povrchem a málokoho napadlo, že by tu
mohlo být cokoli dalšího.
