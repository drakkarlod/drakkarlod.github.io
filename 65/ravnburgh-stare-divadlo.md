---
layout: article
title: 'Ravnburgh: Staré divadlo'
tags: 'doplňky a materiály'
summary: 'Zábavu a oderagování potřebují všichni, jak chudina, tak ti nejbohatší z nejbohaších. Právě ti jsou leckdy nejvíce znudění životem – ochutnali kaviár ze severních moří, opojná vína z jižního kontinentu, sexuální otrokyně z dálného východu a jezdili na koních z divokého západního pohraničí. Této vybrané klientele je velmi, ale opravdu velmi těžké něco zajímavého nabídnout – i když jsou schopní a ochotní utratit za pobavení obrovské sumy. Proto je ale třeba mimo jiné zaručit naprostou diskrétnost.'
authors: Vallun
series: Domy Ravnburghu
---

## O co jde?

Staré divadlo bylo převálcováno Novou scénou, nějaký čas paběrkovalo herce, autory i diváky a chátralo. Když muselo zavřít, odkoupil jej neznámý investor a zahájil nákaldnou rekonstrukci, ale zřejmě mu došly prostředky, neboť budova je již delší dobu z části pod lešením a ač tam nepravidleně nějaká činnsot probíhá, tak se nezdá, že by se blížilo otevření. Jediné, co je občas využíváno jsou velké stáje pro luxusní kočáry, jejichž pasažéři navštěvují vybrané okolní podniky. Nebo ne?

Ne. Rekonstrukce vnitřku je již zcela hotová a jednou za čas pozdě večer hostí pečlivě vybranou a ještě pečlivěji maskovanou klientelu v luxusních lóžích. Té je nabízeno velkolepé představení – aréna, v níž neplatí žádná trapná omezení a zákazy, tak otravně vymáhaná na oficiálních kolbištích. Zde je tedy možno vidět nejen souboje na život a na smrt, ale i zápasy s divou zvěří a triky kouzelníků. To vše doprovází špičková hudební performance a vybrané kvalitní lahůdky. Samozřejmostí jsou vysoké sázky a v rámci přestávkových programů ty nejneobvyklejší sexuální praktiky exotických kurtizán.

## Jak se postavy do domu mohou dostat

Velmi obtížně. Najít Staré divadlo, jež je už delší část z větší části pod lešením není samozřejěm obtížné, je to velká budova v nejlepší části města. Jenže vůbec dovědět se, že stojí za to se dostat dovnitř, není vůbec jednoduché. Navíc není téměř možné vniknout do objektu lstí či silou, je pečlivě hlídaný – snad spletitým podzemím, skrze sklepy a kanály by to šlo?

Zbývají dvě možnosti – prokázat, že jsou dostatečně bohaté (a zhýralé), aby byli potenicální klientelou, anebo zaujmout na turnaji či v jiném ringu natolik, aby jim majitel nabídl účinkování v krvavém klání.

## Uvnitř domu

Uvnitř to vlastně vypadá jako běžné divadlo jen všechna místa jsou rozdělena nádherných a pečlivě oddělných ložích a pro souboje s nestvůrami lze jeviště oddělit neviditelnou mříží (to aby nepřekážela výhledu). Samozřejmostí jsou masky a škrabošky, a to včetně hudebníků ve špičkovém orchestru. Sázky uzavírají němí krupiéři na základě decentních gest, za večer se na tu protočí částky, jež by uživily větší vesnici po několik let. Při mimořádných příležitostech klidně milion zlatých. Ostatně jen za cenu lože by se dal pořídit slušný jezdecký kůň. A zlaťáky se sypou dál, když chce obecenstvo vidět více krve.

## Cizí postavy

### Zlatá hlava

Konferenciér, pravděpodobně sám majitel divadla, provází diváky celým večerem a svým výkonem notně přispívá k úspěchu celého podniku. Jeho přezdívka je odvozena od zlaté masky zakrývající celou hlavu tvarování masky pak působí i značnou změnu hlasu. Za odhalení jeho identity by leckdo zaplatil slušný balík, ale neexistují žádné indicie, kdo se za touto maskou skrývá. Snad jen to, že s emusí jednat o dokonale chladného jedince, neboť dokáže uvádět další hudební číslo, ačkoliv tři kroky za ním gorgona požírá za živa troufalého nešťastníka.

### Mlsoun Jim

Obrovský míšenec kdoví čeho, bojuje řeznickým sekáčkem a oděný v kožené zástěře. Své soupeře, ať již lidské nebo zvířecí nejraději zabjí zakousnutím - zuby má zesílené ocelí a opilované do špiček. Jeho největším úspěchem je zabití dvou polárních medvědů v jednom boji.

### seveřan Corian

Mistr meče bastardu, vícenásobný šampion Arény, precizní šermíř s neutuchající touhou po vítězství, nidky se nevzdává. Jeho kroužkoplátová zbroj je notně posekaná, ale stále slouží dobře. Proslavil se porážkou dvanácti vyzyvatelů najednou, sedm z nich zemřelo.

### Kingtiger

Nejoblíbenější z častěji vystupujících šelem, jeho srst doslova září, stejně jako obrovské perleťově bílé tesáky. Asi nejvýdělečnější z bestií, často vystupuje proti jiným oblíbeným postavám krvavého divadla. Jeho tajemství je, že se nejedná o šelmu, ale o kožoměnce, který dobře ví, kdy může zabít a kdy to má jen předstírat. Obecenstvo by si přálo souboj čelistí s Mlsounem Jimem, ovšem dosud se nenastřádala taková částka, aby Zlatá hlava souboj připustil.

### Ivan Granát

Trpasličí bijec se sekerou stejně vysokou, jako je on sám. Nerad nastupuje proti zvířatům (jeho bratr je hraničář), v soubojích s lidmi ale nikcy nebyl poražen. Jeho souboj s Corianem je očekáván v dohledné době – čeká se na to, až vsazená částka překročí milion zlatých, už je zapsáno přes 900 tisíc – cena středně velké tvrze!

### Bestie

Ve zvěřinci Starého divadla se nacházejí krom jiného: smečka Goblochů, Dárosh, mladý kříženec Zeleného draka (toho by Zlatá hlava rád představil co nejdříve, spoustu toho sežere, a jak roste, je stále nezvladatelnější), Pranetopýr, Kamenná socha a sposuta dalšího. Zlatá hlava by rád získal mládě Tyranosaura Rexe.

## Využití ve hře

- Zdroj zápletek (na postavy se může obrátit zoufalá sestra kohosi, kdo beze stopy zmizel – skončil mezi poraženými v aréně; majitel Starého divadla hledá někoho schopného a ochotného ulovit nebezpečnou exotickou stvůru; nějaká z bestií může utéct a terorizovat město),
- vnořený one-shot pro odlehčení kampaně,
- zdroj peněz, neobvyklých surovin (z poražených nestvůr),
- možnost, jak dostranit zejména mladé namyšlené hejsky,
- [příklad z kampaně Dubrovníku](https://rpgforum.cz/forum/viewtopic.php?p=328330#p328330).
