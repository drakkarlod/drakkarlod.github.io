---
layout: article
title: 'Ravnburgh: Dům U Temného svícnu'
tags: 'doplňky a materiály'
summary: 'Pověst o Isaacu Middlemanovi patří k oblíbeným městksým legendámuž dlouhá léta. Má to být dokonalý zprostředkovatel, který sežene kupce pro jakékoliv zboží, práci pro jakoukoliv družinku, lidi na jakoukoliv práci a jakoukoliv věc, o kterou je zájem. Více se ale o něm neví, byť se povídá, že dokázal prodat korunu i s královstvím, zaměstnat 300 vzbouřených sirotků a mnoho dalších ještě neskutečnějších obchodů. Zkrátka, když potřebujete sehnat do zítřka mluvící dračí hlavu, tak je Isaac Váš člověk. Čas od času se někdo pokouší začít podnikat na stejném poli, nějaký mladý snílek či naopak uštvaný dobrodruh to zkusí. Někteří uspějí, jiní ne, trh nemá slitování. Zrovna teď se rozjíždí jeden takový pokus v domě u Temného svícnu.'
authors: Vallun
---

## Jak se postavy do domu mohou dostat

Dům u Temného svícnu stojí poblíž nejživějších tepen města, avšak dost stranou na to, aby se jednalo o luxusní adresu. Postavy se o domu dovědí snadno, jeho současný majitel, George Brady, se snaží, aby se o něm vědělo pokud možno všude. Chápe, že obecné povědomí je základ jeho byznysu. Postavy se o něm mohli doslechnout, leckdy v ironickém kontextu, v hospodách, nebo od jakéhokoliv kontaktu. Leckdo jim může poradit, aby infromace nebo třeba náhradní tetivu do tsortské kuše zkusili sehnat právě tam.

## Dům zvenku

Dům stojí na rohu dvou menších uliček. Teoreticky lze jeho znak zahlédnout i z hlavní třídy – když je někdo dost vyoský a najde správný úhel … Což umožňuje Georgeovi, aby tvrdil, že je prakticky na hlavní třídě! Samotný dům je o trochu upravěnější (zejména do výšky běžného pohledu) než jeho lehce chátrající okolí. Novotou čpí jen vývěsní štít, ma naleštěné mosazné tyči je zavěšený velký dřevěný štít s frajersky vykouslým pravým horním rohem (zřejmě má navozovat dojem jezdeckého použití). Plocha štítu je nabílená, znak mohutného svícnu se stínítkem je vyveden černěným železem. Tentýž materiál pak zpevňuje i okraje štítu. Budova patří v okolí k vyšším (celých pět pater) a má dobrou střechu ze štípané břidlice, dříve zřejmě patřila nějakému solidnímu měšťanovi.

## Uvnitř domu

George Brady by se rád živil jako zprostředkovatel, ale aby nezemřel hlady, než získá dost výnosných zakázek, tak v domě provozuje hostinec s ubytováním. Nepatří zdaleka mezi nejlepší podniky ve městě, pokud hledáte luxus, ale je čistý, řeklo by se až útulný, jídlo je jednoduché, ale slušné - vaří jeho maminka. ubytování skromné, ale v teple, suchu a bez švábů či krys. Zkrátka z hlediska poměru cena komfort to není špatná volba. I když cestující bochodníky možná odradí to, že si jej často vybírají dobrodruhové a potulní rytíři, zkrátka pdoeztřelé existence. Na pohostinství George braví snad jen to, že si může s hosty povídat historky (jeho oblíbené jsou ty o Isaacovi Middlemanovi) a potom jeho nabídka čajů. Zdá se, že by byl spokojenější, kdyby provozval jen prostou čajovnu (zejména ubytovaní by mohli vyprávět o jeho lehké roztržitosti), ale ta by se neuživila.

Bradyho snaha vybudovat si pověst člověka, co sežene a zařídí cokoliv vede spoustu návštěvníků k tomu, že u něj hledají „holky“, zakázané drogy a hazard. Ale ani jedno z toho se u Temného svícnu neprovozuje, nicméně pan hostinský sice nerad, ale umí zakázané zábavychtivé jedince správně nasměrovat.

## Cizí postavy

### Servírka Rosebell

Stárnoucí a kulatící se ne zcela přírodní zrzka Rosebell pracuje pro George jako servírka. Roznos jídla a nápojů jí jde výrazně lépe, než koketování a svádění hostů. Dokáže v klidu zvládnout i plný lokál. Snaží se žehlit šéfovu roztržitost a občasný nedostatek taktu. Stejně jako George s maminkou bydlí v domě. Nikdo tak nevidí, že v soukromí vypadá podstatně lépe než na place a je Georgovou ženou.

### bratři Rob a Roy Strongové

Starší bratr Roy je zjevně ten hodnější ze dvou vyhazovačů a strážných v hostinci. Problémy se snaží řešit s úsměvem a v klidu. Většinou se mu to daří, a to i díky tomu, že Rob sedává na židli, proti vchodu, která je dobře vidět z obou částí lokálu. Zatímco Roy není žádné tintítko - je nadprůměrně vysoký a poctivě stavěný, tak Rob vyolává dojem medvěda, i když medvědi obvykle nenosí 4 stopy dlouhý obušek z dubového dřeva. Ovšem zkušený válečník si může všimnout, že nebezpečnější z těch dvou je jsitě Roy, má pohled veterána, člověka, co se umí o sebe spotarat a viděl toho již dost, možná až pířliš. Leckoho napadne, zda není hlavním Robovým úkolem chránit hosty před Royem, když se ten rozzuří.

### George Brady

Vytáhlý štíhlý třicátník působí dojmem, starého mládence, kterého snaha napodobit oblíbenou legendární postavu dostala do prostředí, ve kterém není ani trochu doma, cítí se nesvůj a vlastně neví, co by měl dělat a živnost mu funguje jen shodou šťastných náhod. Dobrému dojmu nepomáhá ani to, že chce po svých zaměstnancích, aby ho oslovovali „Isaacu“ , přičemž oslovení Izy, které je tomu nejblíž, z toho, čeho se mu od nich skutečně dostane, upřímně nesnáší. Nicméně Bradymu nelze upřít snahu, svědomitě obchádí hosty jako správný restauratér, konverzuje s nimi. Polévku už taky rozleje jen málokdy a je samozřejmě zcela diskrétní, nepočítáme-li soukromí Isaaca Middlemana, o němž prozradil hostům vše, co se kdy vyprávělo, vypráví nebo snad i jeho přičiněním vyprávět bude. Nejednoho člvoěka by napadlo, zda si legendu svého vysněného povolání nevymyslel sám.

## Využití ve hře

- Dům U Temného svícnu je klidný hostinec s rozumným poměrem cena výkon, postavy jej tedy mohou využít bez obav po této stránce.
- George, bez holedu na to, jak působí směš­ně, orpavdu umí sehnat téměř cokoliv, kohokoliv a práci jakoukoliv.
- À propos, George Brady je Isaac Middleman.
