---
layout: article
title: Domy Ravnburghu
authors: kolektiv autorů
tags: doplňky a materiály
summary: Pro 65. číslo Drakkaru jsme opět zorganizovali kolektivní článek, v němž tentokrát představujeme soubor domů, které se nacházejí v Ravnburghu. Tyto domy můžete přidat prakticky libovolně či náhodně do probíhající kampaně. Hráčské postavy je mohou navštívit a zažít v nich nějaké krátké dobrodružství nebo příhodu.
series: Domy Ravnburghu
---

Autoři dostali k tvorbě následující pokyny:

### Pokyny k příspěvkům

1. Popisujte dům, který může stát v Ravnburghu na více místech, jako u hexů jde spíše o skládačku, kterou můžou vypravěči využít libovolně, ne o prokreslení mapy města.
1. Snažte se být co nejstručnější. Dvě stránky ve Wordu jsou až až.
1. Struktura není povinná, ale můžete se inspirovat následujícími body:

- stručný shrnující popis (ten prosím dodržte),
- pár tipů, jak se postavy mohou do domu nachomýtnout (není nutné být originální),
- popis situace v domě (případně několik málo bangů, z nichž se dá vybírat),
- stručné shrnutí (důležitých) cizích postav nebo monster,
- pár tipů, jak tuto náhodnou příhodu zakomponovat do dobrodružství ve městě,
- alternativy nebo jiná doporučení.

1. Ravnburgh je navenek nemagický (magii si může každá skupina přidat dle své chuti), ale za zavřenými dveřmi domů se může dít leccos. Pokud to nebude příliš přesahovat zdi domu, může vaše situace magií jen jiskřit. Nemagické zápletky jsou ale také vítané, ostatně budou je moct využít vypravěči v méně i více magických světech.
1. Nezabředávejte příliš do vysvětlování nebo historie a nesnažte se svou zápletkou určovat nové reálie a vztahy v Ravnburghu, je to pořád jen „stavebnice“ a váš dílek nemusí vypravěč použít.
1. Váš dům může, ale nemusí mít domovní znamení. Identifikovat dům ve městě lze mnoha způsoby. Domovní znamení má tu výhodu, že blíže neurčuje lokaci, ale hostinec U Švába nebo tzv. Červený dům můžou stát také kdekoli …
1. Nebojte se autorům příspěvky komentovat a dávat jim návrhy na úpravy, ale respektujte, že konečné rozhodnutí je na nich.
