---
layout: article
title: 'Gamecon očima ''Clontroopera'''
authors: Clontrooper
tags: 'GameCon, reporty z akcí'
---

S řádným odstupem, když už všechno nadšení opadlo, jsem se rozhodl zamyslet se nad GameConem 2007\. Byl to můj první con vůbec, takže jsem nevěděl co mám očekávat... Protože jsem neměl šanci se dostat na akci dřív než v pátek ráno, můžu hodnotit pouze tři dny.  

_Jmenuji se Martin Kupka, narodil jsme se 22\. 7\. 1996 v Přerově, ale žiji v Hradci Králové. RPG hraji asi 2 roky, s kamarády jsem začínal na DrD, ale v současné době GMuju SW d20\._

## Pátek 13/07/07  

Poté, co jsem stanul na prahu ČEZ arény (poprvé a naposled, než jsem zjistil, že kromě deskovek a Yu-Gi-Oh karet tam nic není...), jsem se cítil trochu nesvůj, pln předsudků a očekávání před mým prvním conem... Po úvodní registraci a zakoupení průkazky na hraní RPG jsem jaksi uvízl, protože toho v ČEZ aréně moc k vidění nebylo, ale nakonec jsem usedl k několikahodinové pařbě hry Yu-Gi-Oh (pokud se vše povede, v některém z dalších čísel vám přineseme renenzi na tuto karetní hru).

Pak jsem se pomalu začal šinout ke kolejím. Můj plán spočíval v tom, že přijdu na koleje a zapíši se na nějakou hru od 13:00\. Protože mě vždy lákalo Star Wars, zapsal jsem se na Star Wars d20 s Alnagem. Následoval výběr postav. Hádejte, jakou jsem si vybral... Jasně že Clonetroopera! Hrál ještě JackeLee a Gran (+další dva, jejichž jména jsem zapomněl, čímž se jim na tomto místě omlouvám), takže celková osádka čítala jednoho wookie, cereanského šlechtice, dva jedie a clona. Ještě jsem nikdy žádnou Star Wars RPG nehrál, takže jsem neměl ani páru, jak to vypadá s pravidly. Náštěstí byl Alnag připraven na všechno a měl pro každého papír s několika nejdůležitějšími přehledy, zbytek vysvětloval ústně.

Pěkně nám to začíná...

„Padáme s poškozenými motory, pokoušíme se o nouzové přistání...“

Tak začala honba po součástkách na opravu hypermotorů. Ze dříve přízemní zápletky se ale vyklubala slušná zábava, zvlášť díky Alnagovu výkonu jako GM a našich šílených nápadech. Závěrečná bitva na polorozpadlé základně, s tunami termálních detonátorů, výstřelů z EMP raketometů a hromadami nábojů do těžkých blastrů.

Když už jsme mysleli, že je vše OK, součástky byly nalezeny, přišel rozkaz 66 a to pořadně zamíchalo kartami. (Pro ty méně znalé SW a jejích reálií se hodí doplnit, že tento rozkaz znamená likvidaci všech jediů).

Po likvidaci obou dvou jediů z osádky jsem zase odfrčel domů, plný dobrého pocitu ze splněné práce... Díky tomu, že se hra nesla v odlehčeném duchu a bylo při ní spousta hlášek a gagů, se mi opravdu líbila. Pokud chcete, můžete si dobrodružství stáhnout [tady](http://www.d20.cz/materialy/120/2773.html).

## Sobota 14/07/07  

V sobotu jsem přijel přímo na koleje (tím jsem si ušetřil smrtící cestu z ČEZ arény), kde mě od 8 hodin čekal LARP Cela. Vysvětlovat tady zápletku by k ničemu nebylo a uškodilo by to příštím hrám, takže mohu jen říct, že všichni hráči byli v pohodě a díky tomu byla hra velmi zábavná.

Pak jsem šel na přednášku Engel d20 od Dalcora, na přednášku Scion a dále jsem jěště navštívil povídání o Potomcích bohů od Jirona. Tím skončil můj druhý den na Gameconu.

## Neděle 15/07/07  

Na neděli jsem měl naplánovanou jen další hru Star Wars d20\. Účastnili se Vitus, JackeLee, Gran a já... Protože o téhle hře psal již Vitus (ve 3\. čísle Drakkaru), nebudu ji dále rozebírat. Jediné co můžu říct je: Byl to stejný masakr jako v pátek :-).

Tak skončila má mise na pardubickém setkání hráčů všeho možného. Byla sice krátká, ale tak zábavná, že na ní budu ještě dlouho vzpomínat... a snad se podívám i na příští GameCon a na všechny následující.
