---
layout: article
title: 'Malé hexy: F2 – Přehrada'
authors: Log 1=0
tags: 'materiály a doplňky, inspirace, malé hexy'
summary: 'Malé hexy, hex F2'
published: false
---

### A) Číslo hexu: F2 

### B) převládající krajina hexu

Přehrada na velké řece obklopená vesnicemi

### C) Obsah hexu

- Starodávná obří hráz

### D) Popis hexu

Přehrada stojí na řece od nepaměti a zásobuje vodou nejen rybníky v sousedství (hex F3), ale také zavlažovací systém v okolí, který chrání pole na břehu před suchem i povodněmi. Díky tomu místní vesničky vzkvétají. O údržbu obří hráze i zavlažovacích systémů se starají rovněž nesmírně prastaří golemové v podobě humanoidů s rybím ocasem, čtyřma rukama a šesti očima po obvodu hlavy.

### E) Zápletky

- Blahobyt lidí je závislý na fungování přehrady a zavlažování. Ale starat se o ni mohou jen záhadní golemové, a to je znepokojující. Místní zvou různé architekty a učence, aby je dokázali jednou zastoupit. Podaří se odhalit ztracená tajemství?

- Přehrada a golemové jsou nepochybně dílem ztracené civilizace. Mnozí věří, že její poklady leží hluboko pod hladinou. Proto se různí odvážlivci a dobrodruzi pokouší potopit na dno. Většina neuspěje a vrátí se s práznou. Ti co uspějí, se nevrátí vůbec.

- Je podivný vzhled údržbových golemů dán jejich funkcí, nebo odráží vzhled tvůrců, kteří dávno odešli? A odešli doopravdy?
